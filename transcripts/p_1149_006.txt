Eta ondiok ume gehixao euki zittuein.
Bai, beste hiru, sei, sei dakuu guk.
Klaro, esan dozu hiru zeukatzula...
Bai, akzidentia euki ebenian hiru geukan. Eta bueno, tristia izan zan ha, benetan tristia izan zan neretako, etxian be atendiu bihar, etxian ba neska bat oso ona geukan, baiña, kanpokua baiña oso konfiantza haundikua, ta bai, artian be, ba, ganau pillia be, dozena bat ganau eukitten gittuan ba, ta haik eta gero esnia jaitzi ta lanak egoten zien. Ni esnia jaizten ibiltten nintzan.
Eta zu bertan jaixua bazara, gizona nundik etorri zan hona?
Goixenetxekua.
A, Goixenetxekua.
Bai, hemendik behera goiazela, hor Gastiasoron hor...
Bai, badakit nun dauen etxia. Rafael itsuaren parientia?
Bai, haren tio, bai, bai, eta oso majua gaiñera be, bueno. Gizon bat zan! Nik esaten nebena beti ondo euen harendako, nik ez dakit zer pasaitten zan, nik esan hau hola in leike, bestia hola, ta dana ondo! Eta itten nittuan tremendako tartak domeketan ta itten nittuan ta, ogixak betik esaten nostan: &quot;Bizkotxua baiño gozuauak ein dittozu&quot;. Ogixa itten neben danian esaten nostan. Ogi onak in be itten gittuan, baiña &quot;Bizkotxuak lako gozuak in dittozu&quot;.
Bape labesurik badakozue oin, ala ez?
Eta gero, ba, berak eraten baeben baso bat ardau kalte itten otsan! Oin ez dou itten labesurik, baiña orduan ba aste daneko ogixa itten zan, eta lau egunian edo, pittin bat sikatuko zan, baiña igual-igual egoten zan. Ondo tapauta oso manta garbi-garbixakin ondo tapauta ta labesua itten oso garbi ibilli bihar da, oso txukun.
Baiña labesua ondiok badakotzue edo ya hori kendu in zeuen?
Ez, kenduta dakogu, eta dakogu tremendako despensia bertan.
Haren lekuan.
Bai. Eta ba hola, baiña nik labesua? Gaur be ingo neke nik labesua, gaur be, pozik gaiñera. Hor be ingo nittuke bi ogi holakotxiak luziak, labian, ta bixakin e, aste honetan gogua dakot, karapaixua edo zerbait itteko gogua baxakuat ba nik, karapaixua hola, txorixakin in, eta hori oso ederra izaten da, txorixuakin, hemen mikuakin, txorixak dittuala, bueno! Oso polittak.
