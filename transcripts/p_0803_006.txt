– Aizu, Juanito, garai hartan &quot;Vuelta a España&quot;-ko etaparen bat, bat baiño gehiago ere, Eibarren bukatu zen. Eta horixe kontatu behar didazu. Eibarrek bere garaian, Ipuruan oker ez baldin banago, belodromoa bazuela. Egurrezko belodromoa montatzen zen. Kontaidazu, orduan, zer dela eta, nolatan eta nundik ekarritako belodromoa montatzen zenuten.
– Lehen esan doten moduan, Bergaretxek-eta &quot;Vuelta a España&quot;-n zeken &quot;modelo portátil&quot;, zeken. Leku batzuetan haxe ipintzen eben, llegadia egitteko, dirua batzeko, kanpo fooballetan eta zerian. Behin San Mamesen be egin zan llegadia, &quot;Vuelta a España&quot;-kua.
– Atotxan ere bai.
– Bai. Eta hamen Eibarren nik ikusten neban, koño, Eibarren be kanpo-fooballa eta nahi neban Eibarren etapa bat &quot;Vuelta a España&quot;-kua etorri zeilla . Eta halaxen berba egin netsan Bergaretxeri eta bestiak Albenizi eta egin etsen berba eta esan esten: “Bueno”. Eta etapa bat ipiñi eben Eibarren, Eibarren. Eta, efektibamente, nik ha belodromua alkilau egin netsen &quot;Vuelta a España&quot;-kueri. Neu barruan nenguan, baiña alkilau egin netsen. Eta ha belodromua pagau neban 125.000 pezeta. Alkilerra.
– Eta zer zen? Egun baterako?
– Egun baterako. Gaiñera etorri ziran aurreko egunian montatzera eta ikusgarri. Preparau neban sartzeko lekua, egurrekin eta Aiuntamientuak lagundu estan brigad…
– Dena egurrezkoa, ezta? Peralteak eta guzti.
– Bai, bai, dana, dana. Dana egurrezkua zan. Dana egurrezkua. Eta holaxen egin zan Eibarren lehelengo zera, etorrixa, &quot;Vuelta a España&quot;-kua.
– Zenbat urtez jarri zenuten belodromoa?
– Baten. Bueno, ez. Gero, &quot;Subida a Arrate&quot; egin eta arratsaldian belodromua ipintzen genduan. Bueno, belodromua eukitzen genduan kanpo-fooballian. Eta harek emoten eskun dirua korredorieri pagatzeko. Zegaittik eze &quot;Subida a Arrate&quot;-n ni hasi nintzanian –aurrerago ez zan pagatzen–, baiña ni hasi nintzanian bene-benetan &quot;Subida a Arrate&quot;-k indar haundixa hartu ebanian. Zegaittik eze ezin leike, jentiak gaur egunian ezin leike sinistu be egin, ze indar zekan orduan denporan &quot;Subida a Arrate&quot;-k.
