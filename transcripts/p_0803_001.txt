– Eibarren jaio zen 1917ko irailaren 13an eta horrek esan nahi du Juanito Gisasola “Juanito Txoko” jada urtetan aurrera doan laguna dugula eta 76 urte eginak dituela. Gaur, batez ere, bizikleta kontuez hitz egin behar dugu, Juanito. Eta lehenengotik esaidazu, zure gazte denbora eta zure txikitako kontuak hemen, Eibar aldean, nolakoak izan ziren. Zertaz akordatzen zara?
– Ni akordatzen naiz… Granujia nintzan eta pixkat okerra. Baiña bizikletia aittak erregalau estan eta harekin bizikletiakiñ hasi nintzan hónek zirkoko gauzak egitten. Untzaga plazan egitten nittuan bizikleta gaiñian: bizikletia bota eta jaiki. Egitten nittuan eta jentia, pozik. Eta batak xemeiko bat emoten estan eta bestiak perrotxo bat, baiña ni, pozik. Aittak beti bronkia, hórrek gauzok egitten nittualako, baiña ni pozik. Eta gero, holan denporia etorri zan eta gerriak urten eban. Ibili nintzan gerran eta han Gijonetik hanka egin bihar. Eta Gijonetik Franziara jun nintzan eta han arrebia nekan, Hendaian, pistola fabrikia eken . Eta egon zan fabrikia Ollagarena, fabrika haundixa, eta han egon nintzan urte batzuetan.
