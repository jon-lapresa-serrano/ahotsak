Elizara joaten zineten?
Elizara ordun txintxo. Oiñ ez baiñe ordun bai. Ordun hillen lelengo ostiralien konpesatzea ta, hori ia fijo. Eta Paskukue ein eta.
Elusura apaiza kanpotik etortzen zen ala?
Fijo, fijo bertan. Bai, lehen esan dizutan hori zauen ordun. Nik, eta nere moduan gehixaok esango luke, ta apaiza ikusteko ordun, garbi esan, billurre eukitzen nun. Hain tzan gogorra, bai, hain tzan gogorra. Bai.
Eta komunioa nun egin zendun?
Elusun. Gu Azkoitti partekuk gea izetez baiña beti Elusure izen izen gea elizez.
Komunioa txikia eta haundia?
Bixek. Zazpi urtekin txikixe eta hamaikakin haundixe.
Eta biak berdinak izaten zien?
Ez, haundixek beti izeten zun grazia gehitxuao.
Baina egiten zena berdina.
Berdiña, berdiña, bai.
Eta neskak eta mutillak danak batera?
Danak, danak eitten zeben batera.
Ze jantzita joaten zineten?
Ordun zera, trajia izeten zan, trajia, praka motzakin eta artien baiña; trajie eta gero medailla haundi bat hola...
Eta trajeak diru puxkat balioko zuen ba?
Balixoko zun edo, eztakit. Hori amak jakingo zun gehixena baiño, baiño ordurako bai. Eta zapata berrixek eta orduntxe izeten zien, komuxiue eitteko.
