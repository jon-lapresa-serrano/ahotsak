– Eta nik badakit –bueno, esan didate– Lauaxetarekin harreman berezia izan zenuela zuk, Julio.
– Bai. Ni izan nintzan berakin ‘Gudari’ rebistia etara genduanetakua. Eta berakin lana egin neban.
– ‘Gudari’ rebistan egin zenuen zuk berarekin lana…
– Berakin lana. Eta giñan Gernikara juteko alkarrekin, hamen Donostiako edo Franziako kazetari batekin. Eta atzenengo orduan ni Bilbon geldittu nintzan, bonbardeoko argazkixen zain. Eta jun ziran bixak. Eta han jausi zan prisionero Lauaxeta eta gero halan fusillau egin eben. Eta nik jarraittu neban ‘Gudari’ etaratzen, klaro, bera barik. Hantxe ezagutu neban nik Lauaxeta, berakin lana egin neban, bai.
– ‘Gudari’ rebistan lana egin zenuenean orduan…
– Bai. Eta gero ha jausi zanian neuk bakarrik eruan neban gaiñera rebista guztia.
– Zeuk eraman zenuen gero?
– A, bai, gero bai. Badago gero… Kolekziño bat egin zan. Numero guztiak batu ziran eta esaten dot… historixia egitten dot ‘Gudari’kua eta zelan Lauaxeta jausi zan eta dana.
– Orduan zuek elkarrekin aritu zineten lanean ‘Gudari’ rebistan.
– Bai, bai, bai. Lehelengo ni… ‘Euzko Gudarostea’n giñan. ‘Euzko Gudarostea’n nik lehelengo egunetik ekin netsan nik lanian. Eta bera be ‘Euzko Gudarostea’n eguan. Eta ‘Gudari’k urten eban lehelengo asteroko bezela, baiña periodiko moduan. Eta gero Lauaxetari etorri jakon burura rebistia egin bihar zala, &quot;revista gráfica&quot; esaten dana erderaz. Eta ni orduan –Azkueri baimena eskatu jakon, komandantiari– eruan ninduan Lauaxetakin, berakin lana egittera. Eta halan lana alkarrekin egin genduan. Bai.
– Eta zer eratako informazioa ematen zenuten egunkari horretan?
– Ez zan egunkarixa, asterokua zan.
– Asterokoa.
– Zan &quot;revista gráfica&quot; erderaz esaten dana. Bai, bai, bai. Hor artikuluak eta ziran eta gero argazkixak eta. Grafikua zan, gudarixendako. Urtetzen ebanian horrek, batailloi bakotxari zenbakixak bialtzen jakozen. Eta gero, sobratzen ziranak saldu egitten ziran Bilbon eta herrixetan, klaro.
