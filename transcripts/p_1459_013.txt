Hori eitten zan, irittia bakarrik eitten zan danak batera ala gehixao be bai?
Gari-jotiak eta…
Gari-jotiak be bai?
Bai, gari-jotiak. Bueno, danian gari-jotiak batera.
Ta hori zela izaten zan?
Garixa... garixak [...] jotia! Dozena bat lagun, hamahiru-hamalau bat lagun bihar izaten zittuan. Hemen, Barrenetxetik behera, behekuak, ta Barrenetxetik gora, goikuak arreglatzen giñuazen. [...] gari-jotia zanian hona,  hurrengo Uzkatera (Urruzkarate), gero gurera, ta Kortara, ta Goenetxeara ta Izarrera ta... etxerik etxe. Fuera!
Ta danetara juaten ziñien ta han garixa jo?
Gero danon artianjo ta... benga!
Ta zela joten zan garixa?
Makiñia [jeukaun] ta makiñiakin, azauak, zarra-zarra. Batzuek lastua eruan ta beste batzuk garixa ta, beste batzuk garbittu ta ekarri beste batzuk ta... Txindurrixen moduan danak. Txindurrixak hor ibiltzen dittuk, ba? Igual-igual-igual-igual... Hamabi-hamalaubat lagun.
Ta gero artuakin be eitten zan hori?
Eez. Bueno...  Lehenago eitten ei zuan, baiña nik ez najuan ezautu.
Ze eitten zan lehenao?
Arto-zuritzia, arto-zuritzia. Artua heltzen zanian soruan, ba, ekarri, erretirau, ta gero gabetan artua-zuritzera.
Gabetan juten zian?
Gabetan, esaten juek, gabetan juaten ziala. Egunez lanian ibili ta gabian arto-zuritzera.
Kontuak kontauaz ta?
Kontuak kontau-ta, hala ibiliko zittuan! Nik ez jakixat. Nik ez najuan ezautu. Lehengo gauzak holaxe.
Ta bestela ze gauza eitten zian danok batera, auzolanian ta holakuak ta?
Auzolanian? Garo-ebaten be bai.
Garo-ebaten be danak batera ibiltzen ziñaten?
Garo-ebaten batzuek, batzuek, danak ez ba, seguru, batzuek bai. Gero gabian haizia etorri ta danak eruan be igual ta...
Garuak?
Hoixe!
Ta gero garo-ebatera nora juaten zan jentia?
Jentia nora? Ba, mendira! Batzuek Atxoliñera edo, ta beste batzuek Muneta-Karakate aldera-ta...
Zuek urriñen nora juaten ziñaten?
Gu, urriñen? Hona, Eitzagako terrenuak edo Kortakuak edo... hementxe, hementxe.
Ta zerekin ebaten zenduen, e...?
Igitaixakin.
Dana?
Dana. Igitaixakin, bildots-narrua ipini hemen aurrian, erropak apurtu ez deittian, eta... bildots-narruan danak batu. Ta igual etorri gabian haizia ta, “Aiba dios!” Jo-ta... “Aiba! Eruan dittu danak eta!”, kitto! Ota artian hor, besada bat hor, [...]... kitto!
