Juanita, ordun etxian aittak eta amak eta ematen al ziyen inportantziyik eskolai?
Nere amak bai, nere amak ez zun eskolik, ta erderaz ez zakin plaza hasi zanian, plazan ikasi zun pixkaka-pixkaka. Ta zeaik&#39;e ez, numeruak eitten ta&#39;re ez, ta kobratzeko ta zeatzeko ta hoiek ere ez. Ta han ikasi zun.
Plazan?
Plazan. Plazan bazan bat erakusten zuna: &quot;hau honbeste kostatzen da, hainbeste kostatzen da, ta denen artian sumatu ta hainbeste&quot;. Oain konputadoriak daude zeatu ta [...] markatzeko; ordun ez zan halakoik.
Ta izaten zen ordun pertsonan bat erakusten ibiltzen zana kontuk itten?
Bai, bai.
Baserritar asko izango zan behar zuna, ezta, laguntza...
Behar zuna bai, baiño gu juten giñanak gutxi giñan.
