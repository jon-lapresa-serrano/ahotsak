Gu elixa jun barik, elixa juten ez bazin mezetara, ezin leixen urten atsaldien. Pentsau bez! Ta elixara jun biher izeten gendun Urberuatik Markiña hiru kilometro. Ta baserrittik bajautakun, beste bide zati bat. Eta goxien mezetara ta arratsaldin elixara. Elixekue eoten zan arratsaldin, erresaixu ta sermoie-ta. Junteten giñen kuadrilla bat, Urberuan inguruko neska kuadrilla bat juten giñen Markiña. Markiña, beti elixara: maietza bazan, maietzeko lora. Ta gero eitte gendun, handik urtendakun, erosten gendun menbrillu ta ogixe-edo. Ta txakur haundi baten emoten eben. Txakur haundixe, txori haundixe esaten dotse Ondarrun. Ta baiña ogixe honakoxe zatixetan, barrun menbrilluaz gozue. Bai. Ta kuadrillan pasieta gero. Gero, Markiñen eote zan gramoli joten eben eta tanboliñe lantzin-lantzin. Eta han tanboliñin eitten gendun dantzan. Eta gero, Beko Bentan eote zan, pilarmonikiaz erromerixie. Dantzan ein barik gu ez ginen eoten. Soiñu jo ezkero, dantzan ein biher.
Baltsiun?
Baltsiun be bai. Bai. Pilarmonikik joten banin, baltsiuk-eta joten zittun, ta ba danak.
Ordun, mutillekaz-eta be, ibiltzen ziñien?
Ba, klaro! Sasoie geunken ordun. Hamasei bat urte-edo, mutillekin dantzan-ta bai.
