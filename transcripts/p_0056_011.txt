Izaten zenuen astirik erromerietara-eta juteko dantzara ala ez? Baserriko lanekin eta…
A! Hortarako beti.
Eta nora juten zineten?
Erromerira? Hola, erromeri fijuak igandetan bakarrik izaten zian, jakiña. Gu gehienbat Oialume. Oialume. Oaindikan´e uste det segitzen dutela o segitzen dula.
Bai, sagardotegi, jatetxe…
Bai, ta gero dantzatokiya haundiya.
[…] Oialume zuk Astigarragakua esaten dezu.
Bai, Ergobi o. Oialume. Ta beste bat da Oianume. Hua Urnietakua. Bai. Bi gauza.
Tartian behin irekitzen […] Oialume oain, ez dakit segitzen dun igandero-igandero lehen bezela.
Ez? Ez dakit. Ba, hara juaten giñan asko. Ta gero, berriz, Irubide o, Lasarteko… Errekalde ta Lasarte bitarte hortan zan beste dantza… hola… billera. Billera esaten zitzaion. Eta Txikierdin´e bazan beste bat, Oiartzun inguruan. Hara juteko ´re motua o bizikleta o bihar zan. Baiño Astigarragaa juteko, Oialumera juteko, tranbian o autobusian ibiltzen giñan. Oiñez´e bai, behin baiño gehiotan. Hua izaten zan. Oain, auzoko jaietan, ba, auzo guztietara juten giñan: Altza, Astigarraga, Martutene, Hernani… Donostia aldea gutxiago. Baiño Loiola´re bai ta. Ez genun huts egiten.
