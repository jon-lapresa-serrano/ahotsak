Gora pasautako historixaik? Edo goikuak behera, edo gabaz?
Bai. Hondartzan kriau egondako Elgetako Urbedeinkatuko, Urbedeinkatu basarrixa zuan, Paulo-edo Hondartzan kriau egon zuan, eta Madrilgo frentetik Elgeta hartuta zeualakuan etorri zuan. Eta Hondartzan jente asko jeuan orduan be, eta sapaixan lo eitteko-edo zertu juen, eta gabaz pasau ein zuan.
Ez zekixen berak?
Bai, hona etorri zanian enterau zuan Elgeta hartzeke zeuana, baiña Hondartzara joan zuan eta gabaz pasau ein zuan.
Bera zer zeuan, gorrittan ala?
Ez, nazionaletan; soldau tokau zuan, itxuria, gerria hasi zanian-eta. Madrilgo frentian ba Elgeta eta danak hartuta zerelakuan. Hondartzan lo eitteko geratu eta gabian pasau ein zuan; baiña gero nazionalak hartu eta afusilau ein zebela esaten juen.
A bai?
Bai. Gurian be egon zittuan &quot;Artillería de Montañan&quot; bi mutill, bata Getxokua eta bestia Mungiakua, bixkaittarrak, gogo galantakin Bixkaira joateko. Eta egun baten harrapau ein zittuela pasatzen hasitta-edo, esaten juen. Baiña ez juen ezen zerik izen.
Gogo galantakin. Zuek igarri eitten zontsen?
Honbree!
Esan be bai?
Bai. Esan be... Erdi esan bai behintzet. Klaro, Burgosen-edo soldau tokau zittuan eta gero hementxe egon bihar zazpi hillabetian-eta. Luze.
Eta gaiñera beste ideia batekuak izango zien seguramente.
Baitta.
Eta laguntasunik eskatu pasatzeko, edo bidiak erakusteko?
Ez, geuri ez naiz akordatzen. Holakuak be izengo zian, baiña ez.
Esan dozu harrapau ein ete zittuen pasau nahixan?
Bai. Intentau zebela behin eta gaixki urten zotsela esaten zeben.
