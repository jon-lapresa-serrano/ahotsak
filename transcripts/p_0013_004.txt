Hemen burrukarik egon zan gorrixen eta bestien artian?
Bai, hurrengoko egunien, hogetaxeixa eta zazpixa edo eztakitt, halakotxe egun baten; da, klaro, Bitorixan Eskoitzan hemen kalien sartu arte ezebe ezebe ez eben topau, ezebez. Gero bittartien aillegau jatien armak gorri aldekuei. Da, oiñ ezta ikusten halako automoillik, automoillek zien orduen kapote bategaz tapetan zienak, da holan zabal. Da izeten zien eztakitt hamabost bat lagun edo, halakon bat kabiduko euen; da armok aillegau jatienien, da eurak hemen Eskoitzan aillegau zienien militarrok Bittorixatik behera, aillegau zienien, etorri zien hiru automobill edo lau edo hortaikuek; begira-begira egon nintzen, bista-bistan geukenhan bizi gintzen lekutik kamiñua danoi tta; begira-begira egon nintzen eta eta etorri zien,  eta bueno. Eskoritzara edo ezkutau zien hemen basuetan eta holan. Da gero hurrengoko egunien militarrok, klaro, hona arte;  ezebe-ezebe barik etorri zien kantuen; eta gero hor Apotzaga auzoi, hor dau auzo bat, horra aldera behetik gora (...) Gure aldetik, oiñ etxiokin tapauta dago dana baiña lehen zabal-zabalik euen, ez euen ezebe ta; brindau (blindau) bat eukien eta brindau hori han gure etxetik beheratxuao geldittu, jarri zan, da bestiok be armok zelan aillegau jatien, hor batien da bestien jarri zien, da militarrok euren zeroi, hona arte ez euen tiro bat be entzun barik, eta Apotzaga hartzen oizen. Enda han ezpalda baten, ostetik ez euken fan besteik, baiña burue erakusteagatik ezpalda batetik gora badoiez gora. Eta apurtxo bat goitxoraiño fan arte itxi eiñ utsien bakien; da gero han goitxora ixa arrimauez doiazela ekin-tsien tiroka hemen alde guztietatik gorrixok, eta hamarren bat edo han geldittu zien.
Garbittu ein zittuen bestiek?
Bai, bai. Hildda edo heriduek edo. Eta kamilleruek faten zien  jasoten, eta kamilleruek jasoten faten zienien eurei be gogor ataketan utsien, eta eztakitt bi ala hiru illundu arte hantxe egon zien. Bai.
Eziñ atara handik?
Eske eurei ataketan utsien da.
Osea ke harek heriduta eta hantxe jare ein bihar.
Eztakit ba hildda euzen edo heridute egongo zien ala zela egongo zien. Behintzet han ezpaldan zortzi bat edo hamarren bat, nik eztakit kontautakuan zenbat izengo zien baiña bai, han geldittu zien.
Zuek hori danori etxetik ikusitta billurra etzeben eukitten?
Ez, bentana ertzetik egoten gintzen begira. Ni mutikue zela nintzen pentsau bez holan peligroko gauzaik danik. Eta gaiñea gure aldien artien ezebe-ezebe ez auen.
