Ta karameluak be Untzagan saltzen zittuen, karameleruak, karro batekin. Ta “caramelos de malvabisco, caramelos de menta, caramelos de fruta, chupetes”… “Chupetes” zian luziak. Ta juaten giñan lehelengo orduan hara be, bagenkaun txikita bat, txupetia erostera. Ta “chupetes” zian, holan, kanelen forman, baiña karamelua. Kanelen forman, ezta?, holan, luzekiña, baiña karamelua. Ta han egoten giñan begira lodixenak zein huekotan daozen, lodixena hartzeko. Prezio igualian, lodixena. Holan ibiltzen giñan, aztarka, lodixauak urtetzen daben azpittik… eta “¡Que no se puede revolver tanto!” esten eskuen karameleruak. Danak kastillanuak karameleruak, e! “¡Que no se puede revolver tanto!” ta hori esaten ebanian, ba, egon holan pixkaten  begira ta, ba, begixa zeiñek betetzen daben, haxe hartu ta listo. Ta txikitia bakotxa.
Eta karameleruak beti bardiñak ziran?
Bai, bai, beti bardiñak.
Baiña Eibarren bizi ziran ala kanpotik etortzen ziran?
Ez dakit, hori ez dakit. Nik pentsatzen dot Eibarren biziko ziala harek. Ez dakit. Gero, San Juanetan txurruak. Harek kanpotik etortzen zian. Txurreruak. Txikitia txurro bakotxa. Gerra aurreko ipoiña nao ni esaten, e! Txikitia txurro bakotxa. Neri gustatzen jatazen txurruak...! Txikitiakin txurro bat. Ta &quot;Ese no, ese es mas grande&quot;, beste bat ikusten baneban haundixaua, ta barre ein ta haundixaua. Papel pusketa batekin emoten etsun, ta txikitiakin...
