Nola dituzu gogoan gerra aurreko kontuk? Ze bizimodu-klase o…
Gerra aurreti o ondoren?
Gerra aurreti.
A! Gerra aurretiken, ba, egie esan, eskola´re bagendun. Bai. Enseñanzetan Tolosan ibili giñen. Aurrena, hemen. Ta gero, ordun, garai hartan, euskera o zea bakarrik ikasten gendun. Ta gero, Enseñanzetan, nere… denpora pixka bat in nun; han erderaz ta pixka bat han ikasi gendun.
Ordun, aurrena, hemen egoten zan herriko eskola o auzokoa o…
Bai, hori da. Bai.
Nun izaten zan?
Hor, eskolan bertan. Beno… Elizan… elizak beak dauka eskola, beheran.
A bai?
Baai! […] habitazioa´re konpleto. Ta mojak udaran mojak hor egoten die.
Ordun… Ura nahi dezu?
Ez, oain utzizu. Gutxi eaten det; ude gehio ean behar nula esaten die, ta bai, arrazoia. Eta esan detena, ba…
Aurrena herriko eskolan.
Bai.
Ta ze eskola klase izaten zan hoi?
A, euskeraz oso… euskerazkoa, e. Gaiñera, gero apaizak ematen zuen eskola. Ordun bea… ordun. Eta apaiza zan, gaiñera, don Felix, oso euskadun… [aldekoa]. Azkoiti o horkoa izan behar zuen, Azkoiti o Azpeiti o [hor aldea]. Eta euskeraz ta, beno, euskera´re… oso euskaltzalea zan ta eskola´re  ematen asko balio zuna. Eta gero hura…
Ze ematen zizuen?
Nola esango dizut, ba, beti bezalaxe: aurrena letzen, gero “multiplicar”, “dividir”, “sumar”… ta hoik denak. Eskola oso ondo erakusten zuen, e? [Zeuden] apaizak, o… Oin, apaizak hemen, ba, bost urte o hola itten zittuenen kanbiatu itten zien. Eta apez bat kanbiatu zuen, hor beheko… Hernani aldekoa, horkoa zan. Eta zan oso jenio bizikoa o ez dakit, ba, umek behintzat gogor hartzen zittuna, […] hartzen zittuna. Eta hura zan garaien, ikaraz eskolaa juteko egoten giñen. Ta bat eo beste piper ere bai iten gendun; ein ein gendun.
Nola iten zenduen hoi?
Piper… ba, gu hor… etxetik etorri ta gero hor, bason, hor egon denborapasa; eta gero hamabitan etxea juten giñen. Baiño gure amona zanak esaten ziun: “Bai, zuek gaur ez zeate eskolaa jun, e”. Harek antzematen ziun hola juten ez giñenen.
Bai? Nola antzematen zizuen?
Ordue baiño leheno juten giñelako. Antzematen ziun, bai. Amona bizkorra baizan, bai. Eta apaizak [holaxe] kanbiatu […], ba, diferentzi haundiko apaizak: batzuk asko balio zuenak eskola ematen; ta beste batzuk, berriz, umek gogorregi hartzen zittulako o ez dakit zer, behintzat eskolaa jun nahi ezta jartzen giñen, zeatutzen giñen.
Ikara ematen zizuen?
Bai. Ikara, bai. Gogorregi hartzen zitttun umek.
Baiño euskeraz ematen zizuen?
Bai, dena euskeraz, bai. Bai, erderaz guk ikasi gendun beheran, zean, Enseñanzetan.
Ze zuek zenbat urtera arte ibiliko ziiñaten herriko eskolan?
Herriko eskolan hemen? Ba, [zazpi] urte bai, zeatiken hasiko giñen… zortzin bat urtekin o? Ta zortzi ya… bai, hamaika-hamabi urte arte ibiliko giñen eskolan, bai.
