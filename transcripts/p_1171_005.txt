Ta menditik beste zerbait ekartzen zenuten? Iratzia ekarriko zenuten…
Bai, bueno, mendi-mendira fan gabe, gu hemen, larriak bazien, hemen golfeko eremua, eremua esaten dizut finka haundiya zen ta hemen bertan larriak bazien ta hortik biltzen genun garua ta azpitakua ta belarra-ta, bai.
Ze juten ziñeten gurdiyakin?
A bai, klaro, ta gurdiya ta uztarrittu behiak o iriyak ta klaro, ez zagon besterik! Besteik ez zeon, ta gaiñea, gurdiya, gomazkuak ez, beste llantazko burnizko zea hoik. Bai.
Gurdiyak zenbat klase zeuden? Ze…
Bueno, bat izaten zen hola radiyukin bezela, karrua deitzen zion, zea, radiyukin bezela, karrua. Gurdiya, berriz, izaten zen hola egurrezko llanta, burni batekin, gurdiya. Harei gurdiya deitzen zion. Karrua, berriz, hondarra-ta ibiltzeko, hola, radio batzuk, radio batzukin. Bai.
Eta gurdiyan zatiyak? Partiak? Egitura…
Eurra, eurrakin.
Kurtetxia?
Kurtitxia! Kurtitxia, bakizu zuk, kurtitxia. Gue aita zenak berak itten zun.
A bai?
Bai, bai. Berak itten zun, erdi arotzian nola aitzen zen, hemen bagenun, zea, txabola bat, han bazittun erramientak eta berak itten zun kurtitxia, berak itten zunez, bai.
Ta ze egurrakin iten zun?
Haritzakin, general. Bai. Bai.
Ta ze gehio izaten du gurdiyak?
Bueno, badu ruedak, behintzat, ardatza, bi erruedak ta ardatza ta geo dena, txiñela ta hoi dena, dena egurra, dena egurrakin. Bai.
Ta pertika?
Pertika haritz bat, hola, basuan eskojitzen zen, xuxen bat, harekin itten zen pertika. Bai.
Ta erruedak, gurpillen gaiñian…
Bai. Falka. Falka. Egurrezko falka bat.
Falka…
Falka bat jo ruedan gañian in gabe kargatzian, ruedak jo gabe… Bai.
Eta oholak jartzeko, oholak ez erortzeko?
Bai. Baita ere, zeak, bai egurrezkuak jeneralian, egurrezko…
Nola, taketak ala?
Taketak! Taketak! Bai. Taketak. Bai. Bai. Bai.
Ta belarreketarako erabiltzen zen gurdiyai astua edo esaten zenioten? Gurdiyan gaiñian jartzen zena belarra gurpilletara ez…
Bueno, falkak, falkak, ziren…
A, falkak ziren…
Hoik falkak ziren, klaro, falka itten zen bi trabesaiñokin, gero hola buelta pixka batekin, egurrakin, ruedak libratzeko.
