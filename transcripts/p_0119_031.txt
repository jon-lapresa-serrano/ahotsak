Sekula herritik kanpora ein zenduen antzerkirik?
Bai. Zumarragan’e bai, izan giñen. Legazpin’e bai, Zegaman’e bai, Legorretan’e bai. Besteik ez det uste izan geanik. Zumarraga, Legazpi, Zegama, Legorreta. Beste iñoa ez det uste jun giñenik. Jun giñen pasarte bat ematea Donostira. Garai haitan, `Garo Usaia´n pasarte txiki bat ematea. Radio San Sebastian zeon ordun. Eta, astelehenetan, illuntzaan, ordu laurden bat eo, euskeraz emateko zea zeon. Ta han sartzeko pasarte bat grabatzea Donostiaa, Radio San Sebastianea, jai goiz baten jun giñan. Ez danak, e! Jun giñen “los elegidos” —pasarte bat zan—, ein behar gendunak, dozena erdin bat eo. Ondo goatzen naiz han nola egon giñan Radio San Sebastianen grabatzen.
Aktore onenan pare.
Bai, bai. Ordun ez zeon euskeraz iñundik aitzeik ezer ordea.
Eta, ordun, irratsaio bat egoten zan, tarte bat egoten zan euskaraz?
Astelehenetan, astelehen illuntzaan. Baiño ordu erdin bat eo hola izaten zan.
Gogon daukezu ze izen zun irratsaio harek?
Ez dakit, ez naiz gogoratzen. Ez naiz gogoratzen horrekin. Han tartetxo baten, han grabau ta han ematen zuen, han eman zuen hori. Gero, jendek aittu eitten zon ordun, gaur ikusi eitten dittuzu gauza danak telebixiotik, baiño ordun radiotik hori eman zuen, ta hure, ba, leku askotan. Danen’e ez zan aitzen ondo. Keba! Nola aittuko zan ba! Han izan giñen hori eitten.
