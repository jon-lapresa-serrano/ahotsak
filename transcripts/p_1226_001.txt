E… ze erabiltzen zan sua itteko? Sua zelan emoten jakon? Brasia itten ziñuen edo…?
Brasia, brasia ya sartzen [zan]. Lasto [azao] bat edo lasto… lasto moltzo bat edo erun, [lasta azao] bat edo zeoze, sutu ta abarrak sartzen hasi, eta samur itten zan sua! Sua samur itten zan gero.
Bai?
Ta gero, segidu, segidu, segidu ein, gau ta egun; kontinuo, ez zeuen lorik eitteik. Han euenak argi egon bihar eban. […] erretzen zan ondo.
Oseake, labara egurra bota ta gero lastuakin emuten jatzuen?
Ez, hasieria lastuakin bizten dan momentua, e. Lasto azao bat eruen eta bizten dan momentua.
Zer eruan esan dozu?
Lasto azao  bat. Zuek baserrixan garirik ez dozue ezautu zuek!
Ez, nik ez.
Ez, zuek be ez, ezta? Lasto… lasto fardo bat, lasto pakete bat eruaten zan. Ta gero harekin sua in ta biztu ta hari abarrak emun ta… samur itten zan, e.  Aiena!
Eta gero, eta gero, zenbat pertsona esan dozu egoten ziñiela?
Ba, bi-hiru lagun kontinuamente e; egunez bebai, baiña egunez gutxiau bebai. Baiña gabatan bi-hiru lagun tertulixia eiñaz han egoten giñan, e. Sakonekua be bai, Abeletxekua be etorten[zan], ta guria be bai eta beheko etxekua be etorten jakun; asike, bueno…
Ta zenbat egunetan?
Hiru egun, hiru egun ta hiru gau zien, e. Konparaziñorako, gaur goizian ixotzen bazan, ba hirugarren egun gaberako ya akabatzen zan; asike, holaxe… baiña ondo. Ta kare mordua ein ta kare ona eitten da han, bueno! Kare bat eitten zan… izugarrixa, e!
Sua ze izaten zan ahalik eta haundixena beti, ala…?
Bai, inddartsu-inddartsu kontinuo egon bihar da han, e. Kontinuo eon bihar eban sua e, bape emendau barik, kontinuo egon bihar zan, e.
Ta indartsua, ezta?
Inddartsu, bai, [… ], inddartsu egon bihar zan sua bera.
Ta hori, harri pillua, orduan, gorri-gorri egongo zan, ezta?
Bai, bai gorri-gorri; goixen, gaiñien, gorri-gorri ikusten zan, e, sua han pasatzen zanian gorri-gorri ikusten zan. Ta gero azkenian, esan dotena, muskerran kolore horixa geratzen zan. “Ointxe erre da ba, ein da ba!”, ezaun izeten eban, lagartuan koloria eukitzen eban.
Karia erre, esaten dozu, ezta?
Bai, karia erre, bai.
Egosi ez?
Ez, ez, karia erre, karia erre; iketzak egosi. Iketzak egosi ta karia erre eitten da.
