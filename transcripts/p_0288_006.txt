Eta gero, bazeon ohitura, haurra jaio eta gero, inguruko baserrietatik bisitan juteko?
A, bai. Bai, bai. Garai batian bai.
Nola zun izena horrek?
Atso-lorra.
Atso-lorra?
Bai. Auzoko andre, atso guztik etortzen zien, meriendatzea etxea. Bixita iten zuen, ahal zuena ematen zuen, beren gauzak iten zituen ta… atso-lorra.
Zer eramaten zan, janariya ta?
Bai. Jatenen bat… merienda ematen zitzaion. Txokolatia o eozein gauza.
Eta hori umia jaio ta zenbat denborara?
Zea, ez dakit ba... gurian bost egunekin o zazpikin ta hola izaten zian ta... ez dakit. Ahal zunak ahal zun bezela iten zun.
Eta orduan eguna jartzen zan, ta ingurukuak… eta emakumiak bakarrik.
Bai, emakumiak bakarrik.
Eta nun elkartzen ziñeten?
Etxian.
Ganbaran ala...?
Gu hemen, ba tokiya bazan hemen! Hemen bazan tokiya!
Eta egun hortan zer, gizonak kanpora?
Bai, guria behintzat bai, ez zan arrimatuko! Guria behintzat bai.
Eta umiandako erregalorik-eta ekartzen zan?
Bai. Bai. Ekartzen zuen. Etortzen zianak danak ekartzen zuen zeoze.
Jatekua bakarrik ez, orduan. Igual erropatxon bat edo...
Erropatxua o diruba o, danak ekartzen zuen zeoze.
Eta asko elkartzen ziñeten? Inguruko baserri guztietakuak?
Bai, bai, bai ta parienterik baldin bazan, izebik baldin bazan, ta lehengusua bazan, ta emakumiak asko.
Emakumiak eta umiak ere bai, ala?
Ez, ez... umeik ez. Bueno, ni neroni egiya esan gaztetatik ibiliya naiz, e, atso-lorran! Ni bai! Hola bi edo tokatu… bata Arkaitzan tokatu zan ta bestia zean ta… amak esan zian: “Jun hai holako tokita!”. Ta ni harea ta bea bestea.
Ta han meriendatu, berriketa…
Bai. Ta etxea.
Orduan, harreman haundiya zegon…
Hemen, jesus, bai! Oain bezela ez pentsatu atia itxia egon bihar zenunik garai hartan, e. Atia zabalik egoten zan ordun. Oain gaude jarrik hola.
Orduan atia zabalik lehen.
Bai, bai, bai. Garai hartan atia zabalik zan.
