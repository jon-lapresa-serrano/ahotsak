Ta zuk basarrixa beti ezautu dozu holan?
Nik bai.
Nahi dot esatia, ba, sukaldia, habitaziñuak..
Bai.
Beti oin dauan moduan...
Bai. Lehenao, ni jaixo-ta baiño lehenao, baiña hau barrixa dau. Han harutzao euan beste sukalde bat. Hau obriau ein ebela izango dia, ba, larogeta hiru-lau bat urte edo.
Eta bi sukalde zekazen orduan?
Bai. Handikaldia, ointxe be &quot;sukalde zaharra&quot; esaten dotsau. Ezebe ez dao traste zahar batzuk besterik, baiña &quot;sukalde zaharra&quot;.
Eta, orduan, zuk beti ezautu dozu beheko sua...
Bai, bai, bai. Beheko sua beti.
... dauan tokixan ta...
Bai. Ekonomikarik ez lehen. Beheko suan. Goizian ohetik jaikittakuan armozua eitteko be hantxe sua ein ta esnia egosi bihar izaten zan.
Hemen habitaziñuak, entzunda aittari edo amari edo, halan, alkoba haundi bat egoten zala ume guztiak bertan lo eitteko...
Ez, hemen ez.
Oseake ya bazekazuezen habitaziñuak separauta edo...
Bai, bai. Lau habitaziño haundixak euazen hemen; ohe biko kuartuak euazen lau habitaziño. Ta gero hor behian be baeuan beste habitaziño bat, baiña goixan geunkazen hemen ohe bikuak lau kuarto.
Orduan koltxoiak-eta zelakuak izaten zian?
Koltxoiak? Arta-malutiakin eindakuak batzuk, zerik, mollerik-eta barik. Mollian zerbiziñua ta koltxoiana bixak arta-malutazkua ein ta hantxe.
Zuk hori ezautu dozu...
Bai, ezaututa nao ni hori.
Eta gero, horren ondoren, ardi-lanazkuak?
Ardi-lanazkuak. Ardi-lanazkuak ha kendu zanian. Gero harek be txarrak diala ta oin kenduta dare ardi-lanazkuok be.
Arta-malutazkuak ze zian, komoduak?
Arta-malutazkuak, ba, zaku bat beteta izatia moduan. Koltxoi-azala edo betetzen zan arta-malutiakin, baiña haura harrua izaten da, ta zulua eitten jakon hari. Koltxoia-ta jositta egoten da, baiña ha ez zan jositta egoten. Alde haundixa.
Bai, gero ardi-lanazkua ipini zanian, aldia, ez?
Bai, bai. Ardi-lanazkua? Jesus! Famosua zan! Ta gero, harek be danak gastau dia oin.
Ardi-lania lehen gauza askotarako erabiltzen zan, ez?
Bai. Ta oin bape ez dau balio.
Galtzak eta...
Galtzia eitteko-ta asko. Jersia be bai batzuk eta...
Ta oin ya ez daka apenas estimaziñorik...
Ez, estimaziñorik ez daka bape.
