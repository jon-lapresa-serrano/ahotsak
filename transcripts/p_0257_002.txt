Eta gero?
Gero soldauak.
Soldauena gero zertuko dogu, soldauak etorri zienian frentetik eta. Baiña aurretik lelengo aldiz soldauak etxe inguan noiz ikusi ziñuzten?
Lelengo Deskargan tiruak entzun giñuzen eguna zapatua zan. Zapatua? Domekia. Zapatuan kalera (?) joan nintzan eta orduan sakristixara joaten giñan konfesatzera, eta hara etorri zien gurasuak aurrera juateko igesi, bazetozela nazionalak eta. Hurrengo egunian Deskargako tiruak entzuten zien, pakun!, pakun! Tiruak. Gero gu martitzenera arte kalera bajau be ez eta ezebe ez giñan eiñ, billurra eta, kalian hasi zien teillatutan-eta, balkoittan-eta izara zurixak etaratzen eta holakuak eitten, eta sartu zien ia nazionalok. Jente guztiak ihes ein zeban, guretik gora Elgeta aldera makiña bat jente joan zan.
Karreteratik, kamiñotik baiño gehixago?
Ba eztakitt, orduan oiñez jente asko ibiltzen zan eta igual mendittik gehixao joango zan. Asko joan zan behintzet guretik gora, sasoiko jentia behintzet asko.
Oiñez. Eta astuekin eta?
Ez. Oiñezko jentia. Oiñezko jentia.
Eta zer eruaten zeben aldian?
Ahal zeben erropia eruango zeben, baiña gauza haundirik ezin eruan.
