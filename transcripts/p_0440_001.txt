Eskoliak goizez bakarrik egoten zan?
Ez, arratsaldian be bai. Ordu bi uste dot. Goixetik hiru ordu izango zien, hamabixak arte, hamaika terdiak arte eta gero atsaldian ordu bixetatik laurak arte.
Ta eskola ostian zer eitten zenduan?
Etxera. Ta distraitzen bagiñan basuan, [aubixak] edo holako fruta batzuk eozen eta igual distraitzen giñan harek jaten e ta gero berandu fan eta biharrak eitteka etxian.
Irakasliak etxeko lanik emoten zotsuen?
Ez, orduan ez geukan astiik. Gure umiak eta hori euki dabe baiña guk ez geukan astiik.
Irakasliak kanpotarrak zian edo?
Kanpokuak ez, herrixan bizi zianak zien. Herrixan bizi izaten zien.
Kanpotik etorrittakuak?
Bai, bai, kanpotik etorrittakuak.
Baiña kastiguak egoten ziran?
Bai.
Asko?
Asko edo. Orduan holaliburuak ipinitta; belauniko ta, horrek be eukitzen giñuzen.
Eta zegaittik?
Ba leziñua ez giñualako jakin edo.
Erderaz eitteagatik be bai edo?
Ez. Euskeraz ez zala in bihar hau frentia hemen pasau zanian, euskeraz ez zan in bihar. Agur eittia be proibiduta egon zan eta.
Eta euskeraz eitten bazenduen, zer?
Bueno, behintzat batzuk txarto beitzen eben.
Herriko jentiak?
Bai, herrikuak, reketiak. Ganauak be herriko jentiak kendu oskuzen.
