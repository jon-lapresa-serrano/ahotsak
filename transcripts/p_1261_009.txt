Gero gerra ostien etorri zan gosie hemen. Zu etzara akordetan horregaz.
Ni jaixo barik oinddio.
Jaixo barik, bai, bai. Zuen amak eta aittak be ikusiko zittun.
Bai, baiña haik goserik ez eben pasau.
Ez eben pasau?
Ez hola esatekorik. Harek basarrixan bizi zien.
Bai, geu be basarrixen.
Frentia Oñatin etzan egon. Nazionalak egon zien, batzuk afusilau zittuen, baiña han bertan burrukarik... Udana partian-da apur bat baiña... (...)
Guri hil oskuen prima bat enbarazada euena nazionalak hemen. Eta primo bat, karnalak, e, primo bat Zerrajerako ofizinan ebillena. Horrek Hernanin edo eztakitt nun hil zittun. Hernanin, ezta? Eta aitte kartzelara gure aitte. Etorri giñenien Bizkaittik, horrek diru kontuok eztakitt zela soluzionau zittun, bai ba, dirue derrior bihe zan harek zuluok tapau ta bizi izeten jarteko han, e. Eta ez ortuen eta ez soluetan ezta ezebe-ezebe-ezebe hantxe ez euen. Ha miserixe haundixe zan, e! Eta aitte kartzelara. Eta aitte...
Zer egin eben ba aitta horrek?
Aitte... Han beste gizon bat baeuen ba, nazionalistie zalako. Beste kulparik ez euen, e, nazionalistie zalako. Xei hillabete ein zittun Donostiako Ondarretan.
Baiña zuen aittak gerran ez euen parte hartu.
Ez, ez euen hartu. Gaiñera gure aittek estomaguen ultzerie eukan bai, eta gorrixek ikusten joan zan Donostiara joan zanien be. Orduen operau be etzauen eitten oingo moduko erreztasunaz, ta bueno, dana dala.
