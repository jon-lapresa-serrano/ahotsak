– Eta han be bizikletia gustau egitten jatan. Eta behiñ, holaxen, jun giñan bizikletan, zerera juan giñan, a Pau. Eta bizikletan. Eta bueno ba, juan. Neu be bai, konforme. Eta bizikletan gindoiazela , korredore bat juntau zan gurekiñ eta ikusi ninduan  zelan ibiltzen nintzan eta egitten desta: “Hi, hi”, franses esan estan eta nik orduan pixkat aitzen neban. Esan estan: “Hi, hi. Parte hartu bihar dok karreretan”. Eta badakizu: “Lagaidak bakian”. “Bai, gizona, etorri hari eta etorri”. Eta holaxen parte hartu neban [...]. Egiñ estezen jaramonak, egiñ estezen papelak eta gauzak arreglau esten. Eta hasi nintzan. Lehelengo karreran, egiñ eben eta bastante karrera luzetxua zan: ez dakitt [...] 90 kilometrokua edo zan eta egin neban eta, nundik nora, nik karreria irabazi! Neuk ez neban sinisten nere buruakin.
– Eta korritzen zenuen lehenengo karrera zen, ezta?
– Lehelengo nere bizi guztian. Karrera moduan, lehelengua. Eta gero egon zan &quot;contrarreloj&quot; Hendaia-San Juan de Luz, San Juan de Luz-Hendaia, eta han egin neban hirugarren. Eta gero beste karrera baten be bigarren egin neban eta beste baten laugarren . Eta etxian arrebia hasarre eta ez jakon  gustatzen holan ibiltzia. Eta ez dakizu? Holan gaiñera, gu han refujiauak giñazen eta ez giñazen… eurak ez ziran geldittu pozik edo, nik ez dakitt ze pasatzen zan. Nik, bueno, esan neban: “Ez noia gehixago parte hartzera”. Gero handik kantuan hasi nintzan eta Franzian, Hendaian, egon nintzan hiru urtian eta pozik.
