Ta baserrixan, Gorordon esan dozu, Gorordo ezta? Jaixotetxian ganadu                                                                                                                 asko zekazuen?
Asko ez, orduan ba lau bat behi eta euren txahalak, ta ardi batzuk, ardixak, eta ardizain ta in bihar izaten geben, domeketan be ez euen libertaderik, ardizain, edo zertanbait.
Mezetara fango ziñain.
Bai, mezetara bai.
Hortarako baeuen libertadia.
Bai, mezetara bai, mezetara goizian goiz jaikitta gaiñera.
A, bai?
Bai.
A, gero lanak in ahal izateko?
Bai, goizian mezia entzun eta gero lanak. Txikittan ikasi geben guk lanian.
Txarririk eta eukiten zenduen?
Bai, txarrixa, txarri bat eukitten geben urtian, urtian bat, hiltteko.
Astua be etzan faltako.
Astua? Astua be bageukan.
Eta faten ziñan errekautan kalera?
Bai, faten nintzan.
Zapatuero?
Ba, gehixenetan, zapaturik gehixenetan. Zer saldu gutxi eukitten geben ta, zerbait saltzeko bageukan saldu eta, diru gutxi hartzen geben eta eurak aguro gastaitten gittuen ta etxera.
Ze eruaten zenduen, esnia? Esnia eruaten zenduen kalera?
Bai zera, esnia etxian jateko lain euki ezkero pozik!
Baiña arrautzak edo zerbait...
Bai, arrautzak eta gazta banaka batzuk, udan ardixakin, ardi esniakin indda eta, holaxe.
Eta frutarik edo kastañarik edo intxaurrik edo saltzen zeuein?
Gaztañia bai, intxaurrik ez, intxaurrik e, arbola gutxi geukan ta, intxaurrik ez.
