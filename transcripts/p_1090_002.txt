Eta baserrian zer zeneukaten, ganaua?
Ganaue. Beti euki deu ganaue ta, ba lehen ardixe ta danetik. Oin azkenaldi hontan txahalak bakarrik.
Eta behiak eta eukitzen zenituzten?
Bai. Behixek lelengo ni gaztia nintzala larrekue egoten zan, baiña gero esnetan jardun gendun, esnie etaratzen gendun. Eta gero esnetakuek kendu eta larrekuek euki genduzen. Eta gero hamen almazenien hasi giñanin behixek kendu ein genduzen.
Eta behietatik ateratzen zenuten esnea kalera saltzen zenuten?
Zentralerako etaratzen gendun. Mundraorako, hor egon zan kooperatiba bat LANA izena zuna ta harea saltzen gendun.
Zeuek eramaten zenuten esnea hara ala etorri egiten ziren?
Ez, etorri itten zan kamiona. Oin beste adelantu ez zauen, ordun kantiñetan eamaten zeben, bai. Berrogei litroko ontzixetan kamionak.
Eta ze prezio zeukan garai hartan?
Ene... hoixe txarra neri galderia, nik ahaztuta daukat hori [harrezkero]. Merke. Baiño orduko bizimodua haurexe zan, eta zerbaitti heldu bihar zitzakon eta haretxi.
Zuek baserritik egingo zenuten.
Baserrittik, baserrittik, baserrittiken.
Zenbat anai-arreba ziñeten ba?
Gu hiru anai-arreba.
