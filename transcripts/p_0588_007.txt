Gero, eruaten zan lora-sortatxo bat San Juanetan bedeinkaketan zerea, San Juan egunien. Ta ha zaharra hara sutara botaten zan, erretako. Ta gero kantetan zan, ba, &quot;San Juan, San Juan, zapuek eta sugak erre, garixe ta artue gorde&quot;. Ta halako kantu batzuk zien.
Zela zan kantua? Kantua gogoratzen dozu?
Kantue zan. Hori... Ez dakit horixe. Luziaue zan hori, baiña ni gogoratu ez. Ee... &quot;Zapuek eta sugak erre&quot;, sutan erre daixiela. Ta &quot;garixe eta artue arkan gorde&quot;. Gero, ba, aurrera, ez dakit zela... Hori luziaue ixeten zan, baiña guk gutxi kantetan geen ta.
Baiña kantau eitten zan?
Bai, kantetan geen; batzuk baekixen.
Musikiakin?
Bai, lehenauti aittek eta aittajunek-eta jakingo euen, baiña...
Eta ze kantatzen zenduen, familixa guztiak? Danak batera?
Ez, komente faten giñen gaztiek. Mutiko... neska-mutikuek. Aittek eta amak nahikue lan eukitten euen gertaketan San Juanetako... etxe ingurue. Ganaua gobernau ta, egunero lan asko, zortzi-hamar ganau edo hamabi buru etxien ta... Harei jaten emun, ekarri astuekin, ta...
Nahiko lan!
Enee! lan asko egoten zan.
