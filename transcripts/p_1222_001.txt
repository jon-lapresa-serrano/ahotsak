Gero Ordizia erdaldunek eta noiz hasi zian etortzen, kanpoko jendea? Gerra ondoren ala aurretik?
Ez, ez, lehendik. Bai, bo, gaillegok eta kasteillanok, eta danetik zegon hemen, danetik. Oain oain aiñe kantidade ez, baiño bai bai, bai. Bai bai.
Eta Ordizin ba al zan erderaz ez zekin jendeik?
Erderaz zer?
Erderaz ez zekin jendeik ba al zan Ordizin, zuen garaien? Zuen aitta-amak eta, erderaz ba al zekien?
Aittek bai, bo, amak… baita, zeatik serbitzen izan zan erdaldunen etxen, asike erderaz jakingo zun zerbait.
Baiño izango zan igual hemen baserritako jendea o…?
Ordun basarriko neskak serbitzea danak.
Zuen ama nun izan zan serbitzen?
Ba, Beasaingo fabrikako txaleten baten, txaleten. Ta hemen kalen’e bai, Ibarbian etxen uste det zerbait bai. Baiño han, printzipal han.
Eta aittek ze ofizio zuan?
Relojero.
Hara! Munduate relojerikoa? A bai?
Hor dauke argazkie.
A bai.
Ehun urte in zittun egunen.
Ehun urte in al zitun? Joe. Eta zuek, relojerin ta ez al ziñeten lanen aitzen?
Ez, guk ez. Anaie bai, anaie zaharrena. Bueno, nere ondorengoa, relojeritzan segittu zun harrek, baiño hura gerran hil zan.
Eta aittek nun ikasi zun ofizio hoi? Ba al dakizu?
Ordun ez zan eskola beharrik.
Hoi ba, eskola haundik ez zun eukiko.
Ez.
