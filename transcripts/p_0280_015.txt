Soluen bedeinkaziño hori noiz izaten zan?
Ez dakit ze epokatan izeten zan. Ez dakit, ez naiz akordetan.
Udabarrixan-edo?
Udan izengo zan. Neguan ez zoiazen abadiek soluek bedeinketan.
Baserri bakoitzera?
Baserri bakoitzera. Baserri danak pasetan zien. Eta basarrixak han urrin daz, e! Batzuk alde batera urrin, eta bestiak betekaldera be bai urrin… Baiña egun bixan edo hiruan danak pasau-ta…
Auzuetara eta baserrixetara beti oiñez?
Biheko, besteik ez auen-ta. Biheko oiñez, orduen ez auen…
Toki batzutan medikua-ta ibiltzen zan zaldixan …
Bai, bai, bai. Eskoritzako medikuek be zaldixa baauken. Baiña bestela oiñez. Mondrauetik-eta baserrin batera karnazeruek-eta errekauren bat bialdu biher ebenien, e, orduen ez auen telefonoik eta puñetaik, eta &quot;ekarri deixela, txahala ekarri deixela…&quot; Beti geure etxien abixue ixten euen, ta gure aittak-edo gure anai zaharren batek kasakristora; hara fan, ta &quot;bixar goixien erueteko, zera&quot;. Gauzak holaxe zien. Ta basarrittarrak esnia hiru-lau lekutatik behintzet ekarten euen geure etxera esnia; eta hurrengo goixien pasetan zan, Angiozarko letxerue esaten jakon, goixien, goixeko seiretan-edo aittak ataraten utsen esnia hari.
Gera harek repartitzen zittuen…
Gero Mondrauera erueten zittuen, nik gero Mondrauen ze eitten euen ez dakit. Baiña baserrittarrak beti be, ba, ekarten oskuen zeoze, basarriko ogixa, basarriko opilla-edo; edo labe-sue eitten euenien sagar erriak-eta. Ni akordetan naiz zela ekarten zittuen.
