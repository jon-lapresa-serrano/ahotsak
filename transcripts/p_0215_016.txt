Amandria eta aittajauna zela jazten zien? Amandria zelan gogoratzen dozu?
Amandrie, honaiñoko gonaak.
Ixa lurreraiñokuak?
Bai. Eta gonie, e, gonie; bataik-eta ez nutsen ezautu; gonie eta txanbrie.
Txanbria zeri esaten dotsazu?
Telazko…, holaxe bataakixe, trajien moduen eukitten eben, goikue eta behekue iguala, mediolutoko tantodune, holako zerak. Eta gero buruko paiñolue iguala.
Amantalik edo usatzen zeban?
Bai, beti amantala.
Soruan edo ortuan lanerako?
Bai, eta etxerako; eta zererako be bai, jaixetarako be bai.
Baiña orduan diferentia izango zan?
Bai.
Dotoriagua?
Bai, dotoria. Buruko paiñolue be bai. Meriñozkue, meriñozkue, meriñozkue.
Zer da hori?
Zer apartekue izeten zan. Fiñe, e, estanbrien moduko…, meriñue esaten utsen. Buruko paiñolue holakua.
Eta buruko paiñolua zela ipintzen zan? Bi puntakin?
Puntaakin, puntaakin. Goixen bi punta tente, eta beste bi hemen ataraten utsen; ez, hemen bat, hola alde batera, eta goixen bi.
Eta ule guztia tapauta?
Ez, apur bat bistan. Bera dotore ibiltten zan. Iñok be ez utsen ifintten, e, laogeita hamahiru urte ein jakon, baiña paiñoloik ez utsen iñok jantzi. Berak.
Buruko paiñolua gaztetan ez zan eruaten?
Gaztetatik ibiliko eben harek, harek gaztetatik ibiliko eben.
Ezkonduta gero jazten zan?
Ez, ez. Harek uste dot lelengotik ibiliko ebela. Hoixe ez dakit sano esateko baiña. Ha behintzet ezkondu zaneko fotografixan be paiñoluagaz dau.
Amak erabiltzen zeban buruko paiñolua?
Ez, gure amak sekula ez eben jantziko buruko paiñoloik. Ez dot uste. Ez dakit neskatan edo…
Orduan hasi ziren ohitturak aldatzen, eta poliki-poliki joan die…
Bai, bai.
Eta mutillak txapelik erabiltzen zeben?
Eta gero kolorezko zerik be ez sekula be. Betik mediolutua edo baltza.
Eta hori lutuan zerelako edo betidanik?
Betidanik. Nik ez nutsen…, beti ez eben eukiko lutua. Baiña nik ez nutsen ikusi beste erropaik. Eukitten zittuen jakiñeko zerak: trajia; orduen astegunetan be ba ahal zanien mezetara fan itten zan; lan gutxitxo edo; zela mezie egunero egoten zan, mezetara faten zan. Baiña harako ifintten eben mediolutoko trajia, mediolutoko paiñolua. Harek ez zien izeten lanazkuek, harek izeten zien tela korrientiak. Perkalak-edo ez dakit zer esaten utsen, tomanak (?) edo, gure dana. Baiña ha zertxue, trajetxue, jantziko eben mezetarako.
