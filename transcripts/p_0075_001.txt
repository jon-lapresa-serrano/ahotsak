Izena ta abizena ta noiz jaio ziñen esaten badiazu...
Bai. Izena Karmelo ta abizena Alberdi Arizmendi.
Arizmendi.
Alberdi Arizmendi.
Ta noiz jaio ziñen?
Hamentxe. Hamentxe. Esan detana, konbentu horren onduen zan etxe bat, etxe txiki bat zan, ta haintxe jaixota nao ni.
Hemen, Altzibarren.
Bai.
Ta ze urtetan?
1926. 26. Febrerun hamalauen.
Ta ordun beti kalen bizi izandu zea?
Bai, hamentxe. Hamentxe.
Guasok kaletarrak zeuzkezun?
Bai, kaletarrak zien; aitte Carlos ta ama Juana.
Eta umetan eskolaa nora jun ziñen?
Ni txiki-txikitten... Mixerikordixe esaten zitzekon ordun, Karidadeko mojak zeukeben eskolia. Eta haixek itten zeben nola mutil ala neska hartzen zittuen. Baiñe gero mutillek, behin lehenengo komunixue –jaunartzie- eitten zanetiken, haixek erten itten zeben eta gelditzen zin handiken aurrera neskakin bakarriken. Oseake, lehenengo urte bat edo bi edo in nittuen han in nittun. Gero komunixue in nuenien, ordun izen zan, klaro, epoka txarra belaxe etorri zan gerrikin ta zeakin, ta hamen Floreagako eskolak –eztakit aittute zauren- ta hori, haure, ein berrixe zan ordun, jaso berrixe, ta hara etorri zien lehenengo-lehenengo &quot;Doctrina Cristiana&quot;-ko hermanuek, La Sallekuek. Eta gero egon zin haixek 37 arte edo eztakit... ez, 36xen eo holakon baten eo alde in zeben haixek. Eta haixek alde in eta gero, gerra-denporie nola zeuen, orduen frentie Eibarren zeuen gerrako frentie, eta kolegixo hori ein zeben &quot;Hospital de sangre&quot; ipini zeben. Oseake, hango herittuk eta zer danak horra etortzen zien.
Floreagako eskolaa hoi?
Floreagako eskola hortaa. Ta gu geunden eskola be. Geo herriko apaizek hasi zien eskolie ematen-ta. Aiuntamentun goiko zerin, pisuen, han ematen ziguen eskolia. Baiña orduen entierruk-eta goiz partetiken izeten zien –ez oin bezela illuntzien- eta, jakiña, entierron bat  portunatzen zanien, haixek entierroa jun ber izeten zeben apaizek ta gu gelditzen giñen eskola be. Gu kalien. Eta hola pasau zan denporia.
