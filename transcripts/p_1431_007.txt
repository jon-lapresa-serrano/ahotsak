Zortzi urte t´erdi neukazen Frantziara juan nintzanian eta etorri nintzan hamasei urte t’erdikin. Horregaittik ba, gerria eta dana pasau neban Frantzian. Aurretik juan giñan, “el año 33”. Han eguan nere aittan anai bat. Asko-asko tratatzen genduan. Eurok etortzen ziran San Juanetan eta gero gu sarri juaten giñazen eta zelan bizi giñazen Irunen, ta gerria eguan ta nere aittak eitten zeban bihar armekin ta Eibarrera etortzen zan; eta nere anaiak amaittu eban eskola armerixia eta errez topau bihar zebala biharra eta, en fin, bixen bittartian nere amak topau eban biharra hotel batian. Gero, gerria zelan agertu zan, ba nere aitta, de “maestro armero” boluntario juan zan eta zelan gabetan eta juaten zan harutz, eta han hobeto egongo nintzala eta horregaittik juan nintzan, “agosto del 36” hara. Baina aurretik juaten nintzan, Behobiatik eta Irundik juaten nintzan ni eskolara Hendaiara, bai.
Lehelengo hille batzuk pasa nittuan Baionan. Gero nere aittak topau eban biharra han, Hendaian, ta juan giñan Irunera bizitzera baina nere tia bat, aman ahiztia, bizi zan Hendaian eta haren onduan egotiarren juan nintzan ni Behobiara bizitzera. Baina nik egunero hiru kilometro eitten nittuan eskolara juateko. Eta udan gure ama etortzen zan bazkarixakin, eta hantxe, arbolara bat eguan Hendaian eta hantxe bazkaltzen genduan hirurok. Gero “Comercio” ikasi neban hantxe Baionan, “al lado de la catedral, una Escuela Superior”. Gaztia nintzan eta errez ikasi neban frantses, ta eskolara juaten nintzan, bueno Baionan ez, zan Anglet. Lehelengo bai, Baionan. Ta han segiduan ikasi neban frantsesa. Gero ba, gerria azaldu zan eta  “el certificado de estudios” pasau neban Hendaian, ta zelan  hau neukan  ya ba preparatorixua ein neban para “la escuela superior”, juan nintzan gero Baionara. Ein nittuan hiru urte komertzio ikasten.
