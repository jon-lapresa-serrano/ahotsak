Eta bataiatu iten zan jaio eta gutxira, ezta?
Bai, seitun!
Seitun? Eta zergatik ba hain azkar?
…
Bildurra zeon umia…
Umia hiltzeko bildurra zeon. Ta bataiatu ite(n) zan. Bataiyatu, egualdi txarra bazeon ona bazeon, bataiyatu in behar zan. Ordun apaizak ez zun /etzun/ uzten bataitu be.
Eta nork eramaten zun umia elizara?
Han zean partuan laundu ziyonak eamaten zun.
Harek?
Bai, umia.
Orduan ama ez zan, ez zan juten bataiora…
Ez. Ez, artian ama ohiyian zeon!
Klaro. Eta gero, denbora baten amak ezin zun /ezintzun/ etxetik irten…
Bai, ez takit zenbat zian, hamabi e(g)unea o hamabost eo. Atea bihar baldin bazenun, teilla burun jarrita!
Hori ezautu dezu zuk?
Teilla.
Bai, e? Hori zuk entzun in dezu ala ikusi ere bai?
Bai, ikusi´re bai.
Ikusi´re bai, teilla buruan jartzia etxetik irteteko?
Bai. Baiño danek ez zuen /etzuen/ jartzen, e!
Ez? Eta hori ze, hola teillatu, teillapian eoteko?
Bire askuan ez zien /etzien/ jungo. Ura ekartzea ta hola juten zian. Bai.
Eta gero, in behar izaten zan &quot;elizan sartzia&quot; edo...
A, bai. Baita´re, hori’re bai handik... sendatzen zanian, ordun elizan sartzea.
Eta nola izaten zan hori, elizan sartzia? Apaizak bedeinkaziyua ematen zun?
Apaizak ematen zun. Ogiya ta kandela-ta eamaten genixkiyon. Ta ez takit dirua ematen zitzaiyen, oain ez naiz goatzen. Hoi ez takit.
Eta hori eliza kanpuan ematen zan bedenkaziyua? Sartu aurretik ala…?
Sartu aurretik.
Sartu aurretik…
Bai.
Eta belauniko-edo jarri behar izaten zan edo…?
Ez, eliza sartutakuan bai.
Eliza sartutakuan…
Bai.
