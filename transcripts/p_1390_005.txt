– Eta gero jakin zenuenean fusilatu egin zutela, zer?
– Bueno. Lehelengo, lehelengo, gu… Ni nintzan eurokin juateko. Eta ‘Gudari´ko redakziñotik esan esten… Eskillarak Gran Vían genkaguzen. Gran Vía 41 zan redakziñua genkaguna. Eta eskillarak jeisten giñala esan estan: “Aizak, Julio, Gernikako argazkixak eta?”. Esan netsan: “Ez –gure fotografua Garai zan–, ez dogu etara. Bildurtu egin zan eta ez dittugu etara”. Orduan esan estan: “Bueno, juan hari Carlton-era, hotelera –han eguan Lehendakaritza– eta Bruno Mendigureni eskatixuaz argazkixak”. &quot;Relaciones Exteriores&quot; zan Bruno Mendiguren. Eskatu netsazen. Juan nintzan hara eta nik esan netsan: “Aizu, baiña Gernikara ez noia zurekiñ?”. Eta: “Ez, ni juango nok kazetari fransesakin”. ‘La pettite de Gironde´kua zan kazetarixa. Eta txoferra zan hamen Rigoitiakua, Rique. Eta gu zaiñ eta zaiñ eta zaiñ arrasalde guztian. Eta halako baten, illuntzian, agertu zan Rique. Eta esan netsan: “Lauaxeta nun dagok?”. Eta: “Prisionero jausi dittuk”. Eta: “Zelan?”. Berak esan eskun zelan izan zan: kotxiakiñ llegau ziran Gernikara eta dana apurtuta zelan eguan eta kotxia laga eben. Eta txoferra sarreran. Aitzen dozu? Eta Lauaxeta sartu zan kazetarixakin Gernikara, irakusteko Junten Etxia eta dana.
– Nola gelditu zen bonbardaketa ondoan, ezta?
– Hau zan handik bi egunera! Etorri zan Franziatik hori kazetarixori reportajia egitteko, Gernika bonbardatuta. Eta Rique hori, txofer hori, egon zan zaiñ eta zaiñ eta zaiñ Gernikako sarreran. Eta buelta Bilbora, Bilbora. Eta halan jausi ziran Lauaxeta eta Franziako kazetarixa. Eta, klaro, hori zan apirillian. Eta gero, Bilbo hartu ebenian, gu jun giñan Santanderrera. Eta ni Lanestosan edo –hor inguruan genguazen gu–, edo Zallan, ez dakitt, han enterau nintzan zelan fusillau eben Lauaxeta.
