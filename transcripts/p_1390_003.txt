Gaiñera nik nekan zorion txarra: nik erderaz idazten neban. Aitzen dozu? Eta herrixa pentsaizu: Eibarren euskeraz egitten genduan. Euskera mordoillua, baiña euskeraz. Eta neretako izan zan espillo bezelako bat haren euskeria. Oin, berak eta nik Bizkaieraz egitten genduan, e! Guk bizkaieraz egitten genduan. Nik berakiñ eta berak nerekin Bizkaieraz egitten genduan. Baiña olerkixak eta ekazen zoragarrixak. Nik gerria baiño lehenago hari jarraittu netsan. Hitzaldixak egitten ziran herririk herri, ezta? Eta alderdikuak, gehixenetan, erderaz egitten zittuen –lotsagarrixa da, e! Alderdiko hitzaldixak erderaz!– eta hasieran euskeraz egitten ziran: olerkari bat edo, ezta? Baiña beste batzutan prosan egitten zan, euskeraz. Eta nik atzenengo-atzenengo, gerria baiño lehenago, Mallabixan entzun netsan, Mallabiko mitin baten, euskeraz berari. Euskera gozua ekan, gozo-gozua. Baiña alkarrizketetan, nerekin behintzat, beti bizkaieraz egitten eban, bizkaieraz egitten eban.
