Hogeta bixan jaio ziñan. Eskolan nun ibili ziñan zu?
Elgetan, Elgetan bertan.
Goguan daukozu maisuan izenik-edo.
Bueno lehelengo zan maestra bat Elena, bost urtekin sartu nintzanian, Elena maestria.
Elena maistriakin hasi…
Bai. Ta gero frailliak zien. Nik izenak esango dotsut: Heraclio bat, beste bat Emiliano.
Frailliak Heraclio.
Bai eta bestia...
Emiliano?
Emiliano.
Eta, baiña zer zan, ze eskola klase zan? Karo hori republika garaixan izango zan ezta? Zer ziren eskola nazionalak edo fraillien eskolak ziren?
Ez, ez, horrek pribauak zien.
Pribauak?
Lehelengo egon zien “Hermanos de Doctrinas Cristianas” ta horrek ziren Eskoriatzan-edo daukie eron  zentrua, etxia, zera hori, konbentua. Eskoriatzakuak.
Eskoriatzakuak, e?
Bai. Eskoriatzan zeken zentrua. Ez dakit zelan zan haren zer hori. Lehelengo lehelengo etorri zienak “Hermanos de Doctrinas Cristianas” zien, ta gero…
Horrek ziran Eskoriatzan zentrua eukiñak?
Ez , bestiak bestiak. Zelan zien harek? Bueno, gu hor gagozela fraille sotanakin etorri ziren eta gero sotana laga eta paisano ibiltzen ziren baiña eitten zeben fraille bizimodua eren etxian, hortxe dao etxe bat.
Mezie-eta emoten eben edo?
Ez, mezia ez, mezaik ez zeben emoten. Baiña egunero joaten ziran komunioa hartzera. Gu egunero joaten giñan mezetara eta eurek joaten zien gure jauna hartzera eta fraillen bizimodua eitten zeben. Erak bizi zien, han zegozen hiru, hiru frailliak alkarrekin, emakume bat eukitzen zeben igual sukalde sukalde-lanak eitteko ta hola.
Eta honek ziran, honek Heraclio eta Emiliano ziran “Hermanos de Doctrinas Cristiana”-kuak?
Ez, ez.
A, horrek barrixak.
Bai.
Horrek geruaukuak.
Bai. Ni harekin ez nintzan ibilli. Harekin ez nintzan ibilli.
“Hermanos” horrekin ez zinan ibilli?
Ez. Hemen, hortxe dao etxe bat, Domingo Iturbe zan hori, hementxe, hortxe, Tellerian baserrira fan bihar dozula esan ziñuan ba, horkoxe semia pentsatzen dot zala. Fan zan Ameriketara eta diru batzuk in zittuan eta in zittuan donau, donaziño bat in zeban harek diruakin Elgetako eskolari, eskola-etxe barri bat eiñ, frailliak ekarri eta in zittuan.
Domingo Iturbe.
Bai, Domingo Iturbe, “el bienhechor de Elgeta”.
Eta horrek einddako eskolan ibilli ziñan zu?
Bai.
