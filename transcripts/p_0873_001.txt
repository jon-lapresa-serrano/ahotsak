Norbait hiltzen zanian, errosariyua-ta errezatzen zan?
Bai.
Bere onduan?
Bere ondon. Jendia asko etorri ta errosariyua han, hor behian, Iribarko gizonak, Joxe Ramonek, errosariyua errezatu zun […]. Ta jende asko etortzen zan gabian. Elizan oain iten duen /iteuen/ bezela entierron aurretik, […] leheno iten zan etxian errezatu, iluntzian, ordu bat jarri ta.
Eta gero, gaua pasatzera ere…
Gaba pasatzen´e argiya piztuta hantxe egoten zan. Ez zan oain bezela itzalita egoten. Batebat hantxe egoten zien.
Eta gero, elizara eramaten zan kaja?
Bizkarrian eramaten zan. Lau lagunek hartu ta, hola, bidekutzian… bidekurtzia dan lekuan, ezin baldin bazun batebatek, txanda iten zitzaion, ta gora dana bizkarren eramaten zan.
Hemendik elizaraiño asko dao? Asko ibili behar da? Zenbat denbora tardatzen da hemendik elizara?
Behetik gora dao ta segun… Igual “raka-raka-raka-raka” juteko, bastante. Ez dakit /eztakit/ zenbat egongo dan /eongoan/. Guk azkar asko jun bihar izaten gendun mezetaa behintzat, batzutan iya ituan juten giñan ta. Mezetaa jun bihar izaten gendun ta.
Oso goiz izaten zan meza?
Ez, zazpi t´erditan egoten zan, ta zazpi t´erditako mezetaa juten giñan.
