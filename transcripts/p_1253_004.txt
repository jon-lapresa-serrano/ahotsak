Denbo hayetan, Zarautzen Karmelitetan bakarrikan ematen zan hamaike t’erditako meza. Eta Joxe Mari Sarobe bazan betenayo bat, sasibetenayo holakua estudiatu gabia, baiño asko ibiltzen zan. Eta nola larunbat arratsian berandu askotan erretiratu, mezeta’re berandu xamar etorri, ta ohitura zun hamaike t’erditako meza hortea jutia. Ta baita ohitura txarra’re karkaxa plast botatzia eleizan. Eleizan sarreran zeon letrero bat aspalditikan, jarriyaz erderaz: “No escupir en la casa de Dios”, ta erregu iñez. Eta aspertu zan monja hura ikusten, eta hartu eta kartel hori eraman diyo, jarri diyo aurreko aldian, ta hartu du bi eskuakin, ta egon da begira. Ta nola ez zakin irakurtzen, harentzako alperrikan zan hura, aspertu da kartel horrekin, ta hartu kartelai, ta musu eman dio, ta bueltatu dio monjai. Hor bukatu zun gure Saroben festa.
