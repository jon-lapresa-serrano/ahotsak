Emakumiak zenbat urtekin hasten zian lanian?
Gazterik, neu be hemeretzi urtekin hasi nitzan. Orduan hamalau urtekin, gizurra esanda, gaiñera, fabrikara juan ta hamabost urte zeuzkela, zeaittik hamabost urtera arte ez zeben lagatzen hasten. Esaten zeben hamabost zeuzkela, baiña gero dokumentua erakutsittakuan, tranpia! Baiña tranpiakin asko hasi zien; hamalau urtekin-eta, bai, asko, asko. Hemen Algodoneran-ta mordua emakumiak, bai.
Gaiñera, sasoi horretan textillak asko, ezta?
Textillak danak. Hemen zazpi genden e! Eta juan giñan… kartak ipintzen die ba? ta putz ein ta jausten dien moduan, holaxe, banan-banan-banan. Gu azkenak izan giñen jausten. Guria Bergara Textil zan eta bestia Aranzabal, Vicente Aranzabal Mendiola. Bai, bai, Aranzabal Mendiola y compañía. Gu azkenak izan giñan jausten, baiña gu be jausi. Ezin zeikien konpetidu, zeatik Txinatik-ta hasi zien ekartzen telia oso merke. Karo, han jornalik ez zeben pagatzen eta hemen jornala pagau bihar zan. Honbre, gurian zenbat… huelgia in zan bakarrik, nahi zeben jornala siderometalurgiakuen moduan. Eta ezin zeikian. Harek irabazi eitten zeben, harek lan asko zeuken. Honek, Altos Hornos ta honek. Ta guk ez, textillak, ba, ezebez.
