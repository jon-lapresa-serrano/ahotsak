Eta otordutan ze ohittura zenuten? Sagardoa edaten zan?
Bai. Etxen sagardoa. Ardoik ez zan ordun esistitu’re eitten, e. Ude ta sagardoa. Sagardo-tenporadan sagardoa, sagardoa zeon arte.
Barrikarik eta bazeon etxean sagardotarako?
Bai, bai. Bi edo hiru barrika beti egoten zien.
Eguneroko otordutan zer jaten zan?
Jolin jan? Ba potajea eta gero txerrikie. Han bertan txerrik hiltzen zien eta txerriki gauzea.
Etxean txerria izaten zenduen?
Bai, bai.
Urtean zenbat txerri hiltzen zenduen?
Ba bi bai. Eta askotan ixkutuka txahalaren bat ere bai. Ordun ez zeon.
Ez zuen uzten?
Ez, ez. Ordun guardia zibill pareja juten zan, betik rebisioa itten zuen. Guk askotan holaxe gauen ganbaran hil da [asko ixkutun]. Bai, bai, txahalik eta hola lehen ez zeon hiltzeik. Txerrie bai, txerriekatik ez zuen zeatzen, baiño txahala ta hoi ez zizuen ametitzen baserrin.
Zer egiten zuten, multan bat jarri?
Jolin, multa. Ez dakit ze ingo zuen, gu arten umek giñen ta zea, baiño nik baakit ezkutuka txahala hiltzen gendula bai.
Zeiñek hiltzen zun, aittek?
Aittek, bai.
