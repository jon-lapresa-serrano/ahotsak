Ta zuek honi, auzo honi, nola esaten zaio?
Auzo Txikia.
Auzo Txikia, ezta?
Bai.
Eta Urkizu hemendik gora hasten da?
Bai, hori erditikan gora o hola da hoi Urkizu. Horrek bere eliza-ta badittu, baiño Auzo Txikik ez du elizikan.
Eta zuek nora jo dezue, Tolosara gehio?
Iya Tolosaa gehiyenian. Mutil-koxkorretan, gaztetan, Urkizua asko. Bai. Dotrina´re harekin ibiltzen giñan. Eskola hemen bertan gendun guk.
Urkizun?
E. Eskola itteko garaien, esaten zuen hemen eskola itteko hasi ziela, ta urkizuarrak kejatu, ta karretaratik neurtuta, erdin in zuela eskola. Ta guk hor ikasi gendun gero.
Ze etxe zan?
Eskola-etxea esaten zaio.
Ta, ordun, Urkizukok eta Auzo Txikikok han ikasten zenduen?
Bai, hala zien [ikusten danez]. Baiño guk beti Urkizun apaiza ezautu gendun, ta apaizak eskola ematen zun Urkizun bertan.
Ordun, bi eskola zian?
Bai.
Urkizu goian bat eta erdi-biden bestea.
Bai.
Ta zuek galdetzen dizuenen nungok zeaten?
Guk, Auzo Txikikuak.
Tolosarrak nolabaitt´e?
Bai, Tolosakuak.
Ta gaztetan nahiz ta —o txikitan— joera gehio euki Urkizu aldea, noiz hasi ziñaten Tolosaa gehio jotzen?
Beno, gure aittak-eta´re enjeneral Tolosaa juten zian mezetaa. Ta ama, berriz, egunero esne-saltzea juten zan.
