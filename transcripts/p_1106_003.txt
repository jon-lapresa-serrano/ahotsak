Eta gero, lanian nun hasi ziñan zu leheningo, Gregorio?
G: Ni, leheningo, alpargaterixan, orduan Azpeittiar bat zan, eta han zerien itten neben nik orduan lana.
Nun eukan alpargaterixia?
G: Lehen Korkostegi bizi zan lekuan.
Atzeko Kalian? Edo Kale Barrixan?
G: Kale barrixan, bai, oin Txoriñak edo dakoiña. Hantxe
Han eukan, e?
G: Bai.
Eta zenbat denpora in zeben han?
G: Han, ba, urtebete edo. Handik fundiziñora fan nintzan.
Nungo fundiziñora?
G: &quot;Mugarza, Ugarte y Cía&quot;.
Ordurako indda euen fundiziñua?
G: Bai, bai.
Zein urtetan hasi zan fundiziñua gutxi gorabehera?
G: Ba fundiziñua hasi zan nik 18 urte neukela edo.
Baiña hasi barri izango zan.
G: Bai, leheningotan hasi giñan gu.
Oseake lehenengotarikuak, eta zuk 18 bat urte, zenbat denpora in zeben han, fundiziñuan?
G: Fundiziñuan in neben, leheningo in neben 2 urte eta gero urten in neben, eta gero fan nintzan beste alpargaterixa batera.
Oñatin?
G: Oñatin, bai. Ha alpargaterixia zan &quot;Madina, Enparanza y Cía&quot;.
Nun zan?
G: Mendiko Kalian, ez Mendiko Kalian ez, honutzauko kalian, Patrue Kalian. Oin zera dau han, soziedadia edo, hantxe in neben bi urte edo.
Gure Txoko? Edo zela da ha?
G: Bi urte edo eta atzera fan nintzan fundiziñora, han, fundiziñuan, gero in neben sei urte edo zazpi edo, gero gerria.
Oseake gerria sortu arte fundiziñuan.
G: Bai, gero gerria sortu zanian, ba kitto, gerrara.
Gero, beste fundiziño batera gero!!
