Baztandarrak geldiek direla?
Baztanen bada leku ttar bat; ango gizonak naiz diren ttallak dire erniak. Batek bertzieikin izen zuten bein mokoka bat, eta batek, bereaikin atra bearrez gan zen Iruñeko abogadu yakinsu batengana. Abogaduak gaidin zion:
Zer dakarrazu?
Ai&#39; Jauna&#39; Nik eztakit. Nere lekuan baut etsai bat izigarri gaixtua; bereak eta nereak nai tuena.
Nola daiteke oi?
Nola? Bazuen arek zikiro mutur beltz eder bat, gizena, artzain guziek zautzen zutena.
Ta zer?
Nik ere banuen bertze zikiro mutur beltz eder gizena eta gau batez il zitzaiten.
Ta zer?
Ezpainuen zikirorik gabe gelditu nai, gau artan berean nere bordatik bizkerrean artuta zikiro ile utzi nion berean eta andik arena bizik karri nuen nere bordara.
Ta zer?
Ai jauna! Gizon arek zautu du nere artaldean dabilen zikiroa berea dela, eta Balleko etxera deitu nau.
Ta zer?
Ezpaitut zikiroik gabe gelditu nai eta... Nik erran diot obe duela xil-xilik egotia berzenaz Iruñean pleitu bat main diotela, eta ezpaita xiltzen ortara eldu naiz, zuk erran biaizu zikirua nerea dela.
Nik? Nola? Ez diozu zikirua zautzen dutela? Utzezu Jinkuaz afer oi, galdiko zara.
Ala da, bañon alare nai dut zuk ertea nerea dela.
Nola naizu ordia?
Bai aise kuskoizu. Nai nuen yakin zuzen iten tuzuen lanak. Erran badatzut nik lan oi in niola ari, ez da egie, ark in zatan neri.
Orain aise, baitakizu aren artaldean dabilen zikiroa nerea dela, biaizu [zuzen nerera karri].
