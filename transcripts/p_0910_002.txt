Ordun gendukan guk, ba, edari-almazena: gaseosak eta sifoiak eta zerbezak saldu ta, ardua saldu ta... Zestua ta barriyuan. Hasieran nik hori izan nun. [...] Hori hasiera zan, hori familiyana. Bestela? Oin zuk hasi ya hortik aurrea galdatzen, eskola ta gauzak, eta nahi dezun bezela.
Bai, hori, eskolan ia nun ibili ziñen?
Honea etorri giñan eta hementxe aldamenian zan eskola, hementxe aldamenian.
Zer zan, monjena?
Ez. Zera zian, Viatoristas edo ez dakit zer zien, frailliak. Frailliak zien.
Fraillek zer ziren, hemengok?
Ez. Kanpokuak zian. Viatoristak edo; Salesianos edo Viatoristas. Hoixe ez nizuke esango oin.
Eta zer ikasten zan?
Sumar, restar, multiplicar eta dividir juxtu-juxtu. Hortxe. Eta orduun gertatzen zana zan (...) lelengo eskola sarreran danok jaso, formauta jarri, eskubiko eskua jaso, eta &#39;Cara al Sol&#39; kantau ber izaten gendun beratzittan eskolara sartzeako.
Obligazioa.
Obligauta. Etxera erten hamabittan. Bazkalonduan, berriz, gauza berdin-berdin-berdiña.
Oseake goizen ta eguardin sartzerako garaian...
&#39;Cara al Sol&#39;. (...). Gero goizian maixuak ematen ziyon batei kanika bat. Eta zuk iñor somatzen bazendun euskeraz hitz egiten, harei pasau behar ziyozun.
Kastigu bezela?
Bai. Hori segi illuntzea arte. Eta illuntzian zenek zakan kanika haura, harek egunero kastigua izaten zun. Hori egunero, e. Euskeraz ez hitz egiteagatikan.
Dana erderaz ikasten zan?
Dana erderaz. Orduan besteik ez zeon. Igandetan goizeko hamarretako eskolaa. Danok formatu, eliza meza nausira. Erten eta libre. Arratsaldian berriz bezperak eiten zian, lauretan o ez dakit noiz, atzera danok formatu, atzera elizaa berriz’e. Diziplina hartan eon giñan baiño...
