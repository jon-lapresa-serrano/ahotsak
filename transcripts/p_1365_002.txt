Eta Azkoittin, berriz, ba, gehiago zan, ba, arrantzan egittea ibaian, Urola ibaian. Karramarroak ziren orduan Urola ibaian, amorraiak ere bai, ezkaluak asko. Baiña han ibiltzea. Ez det hola haurtzaroko jolasik gogoan.
Eta arrantzarako ze tresna erabiltzen zenituen?
Ba, nik osaba nuen oso abilla zala, eskuz harrapatzen zittun angilak. Ezkaluak botillakin, ogi-mamia sartuta, geizki ez banago. Gero salabardoakin karramarroak, baiña eskuz asko, karramarroak eta. Dena den, ni ez nintzen oso trebea, ezta… Azkoittin, gaiñera, han ingurutakoak nere edadekorik ez zegoen. Ni baiño pixkat haunditxoagoak ziren inguruko mutiko-neskak eta, esango nuke, begiratu gehio iten nuela neronek jolastu baiño. Igeri ere egiten genuen han presa baten, Urolan.
