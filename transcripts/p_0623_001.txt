Hasteko, izena eta abizena eta noiz jaio ziñen esaten badidazu?
Antonia Etxaniz. Jaio nitzen hogeta hamaikan, enero, euskeraz ez dakit nola dan.
Urtarrilla, bai.
Jaio nitzen urtarrillan hoeta hamaikan.
Hemen jaio ziñen, Potxon etxen?
Ez, ez. Hor bizi zien neska zaharra, mutil zaharrak, anai-arrebak; eta gero residentzira jun zan arreba. Anaie hil zekon ta residentzira eaman zuen eta etxe hori zeon abandonauta, bera bakarrik. Nola bizi zan ba. Jende asko juten zan, hori bai. Nik uste-et hamendik pasatzen zien danak hor gelditzen ziela. Egie da.
Zu nun jaio ziñen?
Ni jaio nitzen Beasaiñen. Baiño hiru egunekin o amak-eta ekarri zien honutza Ordiziara, residentzin ondoko etxe haundi zahar bat badao ba hemen goittik behera goatzela, residentzin ondoko etxe haundi... Hor ezta iñor bizi.
Ze izen dauke etxe horrek?
Sagastizabal-azpikoa esaten zan. Oain Egutera-bidea.
Gurasoak nungoak zien?
Azkoittiarrak.
Biek, aitta eta ama?
Bai. Atte jaiota o Azpeittin, ta ama basarrin, Azkoittin.
Ze basarritan?
Usin-azpikoa. Ikusten da Urrategi handik bertatik-bertaa.
Urrategi Baillarakoa da baserrie?
Bai. Elizaa danok juten giñen hautzako, han aurren daukeben elizaa.
Orduan zuk Beasaiñen jaio...
Beasaiñen jaio eta hiru egunekin o Ordiziara etorri nitzen. Eta handik oaiñ arte ba Ordizian. Eta bizi nitzen aitte-amekin.
