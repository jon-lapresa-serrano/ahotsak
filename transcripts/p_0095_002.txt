Eta, ordun, han bizi izandu ziñen hamaika urtera arte?
Hamaika urtera arte. Geo ordun neskame jun nitzen.
Eta ze bizi ziñeten han baserritik?
Basarritik! Hoixe! Eta, gaiñera, urte haietan gosiak amorratzen! Ogiik ez zan, razionamentu denborie! Buenoo! Neri ez zaidazu esan! Bizitzeko gogorra, e! Ta gu hamabi ume giñen.
Hamabi ziñeten...
Hamabi giñen. Eta gure amak hamahirugarrena hazi zuen, ama partotik jun zitzakolako, lehengusu bat.
Eta basarrin zer zeuketzuen, ganadue?
Ganaue. Eta iten gendun laborie dana: artue, babie, garidxe... ta negu partien arbidxe. Hoiek danak. Hortikintxe bizi giñen. Ta ganauekin.
Ze ganau zeuketzuen basarrin?
Han egoten zien ordun bost behi, xei... hola. Ta ididxek, tratoreik ez zan ordun ta.
Eta esne-behie […] zenduen ?
Bai, esne-behiyek egoten zien, lau-edo egoten zin. Bat edo bestelakua egoten zan, baiño esne-behiyek egoten zin eta esnie ataatzen zan.
Ta esne hua saltzen zenduen?
Bai, esne haura ataatzen zixon Gurelesa... Gurelesa ez ordun, Bidaniko bat ibili zan esne-biltzen ibiltzen zana, [Txapatero] esaten zidxoena ta harek eamaten zitun esniek.
Ta diruik ateatzen zan esnetik?
Gutxi, oso gutxi. Geo haiyen txahalak hazi eiten zien, ta haietxen diruekin, holaxe. Holaxe bizitzen giñen.
Eta berdura-eta kalera saltzen zenduen?
Ez, berdureik ez gendun saltzen. Mendiyen zan haure, e! Handiken Azpeitire jun ber zan ta beaje haundidxe, ordubete pasa. Ez gendun ataatzen berdureiken.
