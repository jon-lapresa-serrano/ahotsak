–Ta lamiek… Entzun dozu lamiek iñoz?
–Ez, baie konta!
–Lamiek han gure errekatan lamiek; lamie bakizu zer dan ezta? Lamiek eta, geuetan ta lamiek han, eta, kauen dies, errekea ta… Han Umaranekoa, Pepe, Pepe Umarane, ta joan hara ta, errekara, eta han topa eben orrazi bet, orrazie, marfillezko orrazkie. Ta Pepek ikusi [euen] ha, etze ondon biziten zan ta, orrazie ikusi ta etzera eron. Eta geuen ha, lamiek bentanea tanga-tanga-tanga jota, diñotso: “Pepe Umarane, eratsie, eratsie, koixu dozun lekun itxizu nire marfilezko orrazie!” Ta Pepek hurrengo egunen, bape eron ez. Ez eban eron, ez eban bape eron. Ta bigarren egunien barriro lamiek, ta barriro, baia zer txarragaz. “Pepe Umarane, eratsi, eratsie, itxitzen ez badostezu niri koixu dozun marpillezko orrazie, nik ingo dot zure akabue eta askazie!” Hurrengo egunien goixean, lehenengo-lehenengo orrazie Pepek errekara. Bai. Horrek, atzineko kontu zaharrak.
