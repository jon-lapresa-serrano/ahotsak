Pospolin-jantzia nolakoa izaten zan?
Gorrie, barra berde bat hola zabala, eta goien blusa txurikin zea, gorontza berdea, paiñolo txurie, alpargatak zintekin, Bai-bai, dena estilo oingora, baiño oain dena gona ta hoik dena diferente ibiltzen dala, hoixe.
Ta neska asko ibiltzen ziñeten?
Bai, mordoska giñen gu, mordoska giñen. Bai.
Zeintzuk ibiltzen ziñaten, akordatzen zara?
Bai, baiño. Gure ahizpek&#39;e ibiltzen giñen eta. Hemen asko, bai. [...] eta, [...] eta. Martiñenekoak eta. Bai, haundioak giñuzen. Geo Pedro Matxinen alabak eta. Gero haik Ameriketara jun zien eta. Gero gerra denboran soldaduk sartu zienen gauze diferentea zan. Pss!, denak erre zittuen eta.
Denak zer, erropak eta, arkuak eta?
Bai, bai, bai, den-denak. Harrapatu zizkiguen guzik, danak.
Hori izango zan gerra aurretik, ezta?
Bai, bai. Gero ez.
Mutil-talderik bazan?
Bai. &quot;San Juan dantzarik&quot;, orduako bazien, bai. Lehen-lehendik datozte gaiñea Berastein zeak. Gue aitten edadekok eta guzik bazien.
Eske hemen dantza-soka beti egiten zan festetan, ez?
Bai, bai. Beti eitten da, baiño Tolosan-eta bezela ez da eitten, honek badu puntu bat diferentea hoitatik.
