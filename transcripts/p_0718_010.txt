Gu San Kristobalen ibili giñustanan eskolan, eta maistria zonan Tomasa, gaiñera, edadetua zonan, ama-alabak bizi zittunan, alabia, badakin,  Pilar, nere madrinia; alabia ibiltzen zonan etxeik etxe, josten. Da bera bakarrik egoten zonan ama, klaro, alabia juten zonan basarrira eta han eitten jonan jatorduok eta zerak eta ama bakarrik. Gero Angiozartik bajatzen zonan korreua, Iruingua, oin be bizikon haura andra haura, kaballuakin eta karro batekin-da. Eta Angiozarko kartok eta ostientzeko errekauok harek ekarten jittunan Angiozarrerako. Eta gure maistriak be errekaun bat eukanian urtetzen jotsanan, bajakiñan gutxi gorabehera ze ordutan bajatzen zan, urtetzen jotsanan, emuten jotsanan errekauoi, eta gero atzera behetik goruzkuen diar eitten jonan: “Tomasaaa!”, “Han, korreua”, ta banoia. Juten zan, eta, klaro, hartzen jonan errekauoi, baiña gero barriketan egoten zonan puxkan baten, segiduan ez zonan etorten. Zeoze senittarteko etxakiñat ez zien harek.
