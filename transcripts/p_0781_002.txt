Eta berak liburuak erosi-ta iten zitun?
Bueno, ba… Bueno, klaro, batzuk erosiko zitun, baiño beste batzuk, ba, ez dakit nola lortzen zittun.
Etxean bazitun liburuak.
Bai, bai, bai, bai. Igande arratsaldiak-eta gure aittak pasatzen zittun liburuak irakurri ta. Bai, bai, bai, bai.
Eta zu gogoratzen zea ze liburu zian irakurtzen zitunak?
Bertsuak´e asko gustatzen [zitzaixkon], asko. Josus! Bertso pilla zakizkiyen! Xenpelarrenak eta. Gero Txirritanak eta… Oso bertsozalia zan. Bertsozalia. Oii! Izugarriya, e! Baiño izugarriya! Bizi izandu [zittuen] Txirritan denborako gauzak eta. Eta Xenpelarrenak. Klaro, Xenpelar´e hemen Errenterikua ta buu!.. Xenpelar.
Haren pasadizuak-eta kontatzen zitun?
Xenpelar ez zuen ezagutu.
Igual beste norbaitek beai kontatuta edo…
Bueno, bai, nik uste dut kontatzen zittula Xenpelarrengatik esaten zien gauza asko. Gero Txirrita´re bai. Txirrita´re… nik, nik uste dut Txirrita´re ezagutu nula. Uste dut, e. Uste dut.
Ikusia zuk Txirrita.
Ikusi. Noizpait hemen omenaldin bat eo in zitzaion 1935ian o [ez dakit noiz], hemen omenaldi [zea bat]. Badia argazkiyak ordukuak. Eta nik zerbaitte idea mutil koskorretan-ta zerbaitte idea badut hor, Plaza Fueros deitzen geniyona, Plaza Fueros, hor. [Merkadu bat] izandu zen hortan, […] omenaldia in zitzaionian ta zerbaitte idea badut nik zerbaitte.
Esan dezu bertso-liburuak.
Bertso-liburuak, bai…
Ze iten zitun irakurri o kantatu?
Bueno, irakurri, ta memoriz ikasten zittun. Ta gero bazkalondotako girua ta [gero] etxian ta [umore ona ta zerian] ta bertsuak kantatu. Eta beste edozein lagunekin: “Eee… Ez dakit [ze] bertsua” ta “bai” ta gure aittak “Txirritak hau [esaten] zun” ta holakotan, mutilzahar geldittu zela ta soldau ez juteatik mutilzahar geldittu zela ta Txirritan bertso hoiek-eta. Bueno! Hoiek botatzen zittun edozeiñekin! Zer bat, tertuliyan ai ziala “hau ta ez dakit zer”, “Baa! ez dakit zer, ta hara Txirritak ze esaten dun” ta hola. Bai. Bertso mundua asko.
