Eta zer jolas egiten zenuten?
Orduan ibiltzen giñen korrika, orduan baloirik-eta ez zan. Pelotan eitteko bazan holako zera txiki bat, frontoe moduko txiki bat, eta han pelotiikin-te, hola pasatzen giñen. Pelotan eo bestela korrikan-ta; zeatan’e, hola zapoketan edo itxuketan edo ixkutaketan-edo, nola esaten da hori?
Zapoketan zeri esaten zenioten?
Zapoketan, itxuketie, zapoketie hemen esaten zitzakon gure gazte-denporan, asko zan esaera hori, ixkutaketan edo oin nola esaten zako; izkutau ta gero billatzen eta hola ibiltzen giñen. Zapoketie zan (nagusiye) gure ume garayen.
Eta kanikak-edo?
Kanikaik eta ez, guk ez gendun hortakoik.
Eta puxtarririk eta tabarik-eta ere ez?
Ez, ez. Eta jaitan’e juntatzen giñan hemen goiko baserrietako geure lagunek, hor auzuan bazan bolatoki txiki bat, umientzako motx bat bola txiki batekin eta han boletan-ta pasatzen gendun jai atsaldie. Aurrena biltzen giñen sei-zortzi lagun edo hemen goiko baserrikuek, hantxe boletan-ta, hola pasatzen gendun jaia, jai atsaldia.
Baserri asko dira hemen Martirittan?
Ez dakit, ez dakit hori xeguru esateko, baiñe, berrogei bat baserri-edo izengo die, edo gehio iguel. Ez dakit, momentuan ez dittut, baiña bai, bai. Bai, berrogei bat izengo zien.
