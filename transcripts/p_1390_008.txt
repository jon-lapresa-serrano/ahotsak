– Eta Espinosaren inguruko berririk baduzu zuk?
– Aiba! Espinosa gizajua! Traiziñua egiñ etsen Zarautzen abioiakin. Jolin! Ha zan &quot;Consejero de Sanidad&quot;, zan &quot;Consejero de Sanidad&quot;. Eta jun zan Iparraldera –bueno, Frantziara juan zan–. Eta beraren jestiñuak egiñ eta gero, hartu eban abioi hori berriz eta pilotuak traiziñua egiñ etsan eta Zarauzko plaian aterrizau zan. Afusilau eben.
– Eta hor harrapatu zuten, ezta?
– Hor harrapau eben, bai, bai.
– Izan zenuen berarekin kontakturik?
– Nik ikusitta bai, porke ni juten nintzan gero. Lauaxeta jausi zanian, honek Ajuriagerrak esan estan nere zuzendari barrixa Perico Basaldua izango zala; zan Jose Antonio Agirreren &quot;secretario particular&quot;, Pedro Basaldua. Eta ha Carlton-ian eguan, klaro, Jose Antoniokin. Eta nik zenbakiko kolaboraziño guztiak eta danak nekazenian juaten nintzan maketia eginda honegana, Pedrogana. Eta juaten nintzan bi aldiz. Carltonian. Eta han egoten ziran konsejeruak. Batzuetan izaten zan Toyos, edo bestian Espinosa, eta asko, asko.
– Eta han ezagutu zenuen zuk?
– Agurtu bai. Baiña berakin ez neban euki hartu-emonik.
– Harreman handirik ez zenuen eduki.
– Ez, ez neban euki, ez. Banekixan gizon on-ona zana. On- ona. Pericok neri, konsejeruen gaiñian, Pedro Basalduak, esaten estazen gehixen. Harek danekiñ ekan hartu-emona, Jose Antonioren sekretarixo partikularra zan eta. Eta hórrek danok ezagutzen zittuan. Haretxek emon estan neri isparra lehenbizi, Espinosa zelan jausi zan.
