Bestela Leintz-Gatzagara pertenezitzen daben auzuak zeintzuk dira? Marin...
Gatzara ez zan... hori Gatzakue bakarra da, bakarrik. Aiuntamentuz eta dana bakarrik da Gatza. Hori Marin eta honek die Eskoritzakuak.
Eta jokerarik ez zeuken Gatzara joateko?
Bai, bai, Gatzara fateko bai.
Eskoriatzara etortzia baiño?
Bai. Domeketan egoten zan dantzia, bailia egoten zan, arkupe baten egoten zan bailia, eta zela egoten zan bailia ba hantxe juntetan gintzen marinttarrak-eta, maulandarrak-eta...
Maulanda be elizaz-eta aiuntamentuz Eskoriatza da?
Bai, Eskoritza da.
Eta jokeria?
Bai, Gatzara, domeketan dantzara-eta.
Orduan dantza...
Bai, egoten zan kordion bat, kordion bat, bai. Nabarro izena euken bat egoten zan gure denporan, eta dantzia egoten zan.
Eta zer izeten zan, soiñua bakarrik?
Soiñue bakarrik, kordiona. Fiestetan ez, baiña bestela kordiona.
Eta filarmonikarik edo gramolia sasoi baten?
Ez, ez, ez. Hor egoten zan hauxe, soiñua.
Eta dantzia zelakua izeten zan, agarraua, sueltua?
Bai, agarraua, sueltua ta dana. Tanboliña be baauen.
Eta dantzia, mutillak izaten zien neskei eskatzen zotsenak?
Bai, bai. Egoten zintzen ezkiñan, eta mutilllek, e, edo neskak dantzan ekitten zien eta mutillek hara fan. “Mesedez” esan eta dantzara fan.
Eta dantza hori nun izeten zan, herriko plazan?
Bai, herriko plazan arkupe bat auen eta hantxe.
Eta pagau eitten zan?
Ez, ez, ez. Pagau eta ezebez. Hantxe juntetan gintzen, eta hantxe.
Eta dantzara joateko elegante jantziko ziñaten?
Bai, gauken erropaik onenak. Oingo modukoik [ez dauen].
Orduan zer izaten zan, abarketak?
Eukitten gittuen zapatatxuek..., domeketako eukitten aeuen, zapatak domeketako eukitten gauen.
Eta mutillak be dotore joango zien?
Bai, bai. Harek be zapatekin, alkondara edarrekin eta fraka edarrekin eta. Domeketan beti jazten gintzen... nik nere gizona hantxe, dantzan eta hantxe ezautu nauen.
Esan dozu tanbolintterua be egoten zala.
Bai, tanbolintterua.
Ez dakit Gatzan-eta egongo zan, baiña pregoia-ta irakurtzen zan?
Holan kaleik kaleez, baiña [...] zeoze bazan bai. Kaleik kale (hemengo) moruen ez, baiña goxen baten, domeka goxen baten zeozen zera baeuen bai.
Eta zeiñek jotzen zeban?
Horretxek tanbolintteru horrek.
