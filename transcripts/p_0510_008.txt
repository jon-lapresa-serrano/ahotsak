Eibar: herri berezia, lehenago eta gaur. Historia bizia du. Bizitasunez egindako historia. Eibarren, sozialistek ere, historia luzea dute. Izen inportanteak badira Eibarren eta eibartar sozialisten artean: Toribio Etxebarria bat, edo Benigno Baskaran bat, eta beste hainbat eta hainbat. Gaur sozialista bat dut solaskide, baina eibartarra.
Zer zara zu gehiago, eibartarra ala sozialista?
Eibarko sozialistia; eibartar sozialistia.
Gero ikusi beharko dugu hori zer den, ezta? Jose Etxeberria. Hala esan behar da ala Jose `Querido´?
Zuk Eibarren galdetzen badozu &quot;Jose Etxeberria&quot;, igual ez detsue emongo erantzunik. &quot;Jose `Querido´&quot;? Jose `Querido´, askok pentsatzen dabe, kanpotik etorri dan... nere abizena dala zera...
`Querido´ hori.
... `Querido´. Eta ez; da gatxizena esaten dabena. Nere [iriaitonari] jarrittako gatxizena da. Asieske... bastante urte askoko zera...
Historia da hori.
... historia.
Ze, zuk, ia laurogeita sei edo, zenbat egin dituzu?
Larogeta sei urte egin dittut.
