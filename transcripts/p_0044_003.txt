Eta esan dezu baserrin bizi ziñetela eta, zer zeukezuen, ganaue baserrin?
Ganaua, ganaua. Ta aitte bi semekin, egunian durua ematen ziuen harei trenbidien lanien, harea juten zien eta arreba eta ni etxeko lanak itten.
Ze ganadu zeukezuen etxen?
Lau o bost behi hola egoten zien, ardiyek ere bai. Ta ardiyek nere kontura. Mendire [juten...] iluntzen ekarri in ber, 6-7 urtekin [mendire].
Nora juten ziñen ardikin?
Oileta aldea.
Ta bide pixkat egongo zan, ezta, Aizpurutxotik?
Eez, bidie... bai, pixkat bai, baiña, oain, ni ordun txakurra bezela ibiltzen nitzen. Halako ibilperie baneuke oin...!
Bazeukezuen txabolan bat Oleta alden edo?
Oleta aldien ez, baiña etxie baiño goratxuauen txabolie eta hara erretirau. Ta gero ardiyak jatxi in ber izaten dia zerien. Ta ama edo erreiñe edo jungo zan harei ittea eta nik ardik inguraute behintzat hara. Eta holaxe gure [eskolie].
Zenbat ardi zeuzketzuen, asko? Artalde haundie, edo?
30-40 bat edo hola egoten zien. Haretxek nere kontuak, haretxek zien nere eskolak.
