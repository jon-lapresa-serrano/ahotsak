Ordun hemen Astiasun urte dexentetan ibili ziñan bueltaka?
Bai. Geo soldaduskatik etorri nitzanian hasi nintzan fabrikan. Pentsatu gabe eh! Bati...esan, ez zian fabrian...eske pisu bat eosteko “tienes que sacrificar a tope!”. Ta bi suelto ateatzen nittun nik, bat zapaterin ta bestia fabrikan.
Ta hola ze...?
Bizimou gogorra. Hola? In nittun...lau-bost...geo itsasoa jun nitzan.
Noa?
Itsasoa! Arrantza!
Bai zea?
Bai! Zapateya utzi ta anaia utzi, Astiasun.
Han, zapaterin?
Bai. Ta zazpi hillaete in nittun, itsasuan arrantzan.
Zeren arrantzan?
Leatzetan. Bai, earrak leatzak! Eta...
Nungo barkun o ze barkutan o?
Pasaitikan. Haizietan, parejan, barku parejan. [...] ta...zea, bi barku. Ta pasatzen giñun hogei eun, itsasuan etorri gabe. Itten zan hamar eun ni han...aurrena harrapatzen zendun leatzakin, frexkuakin etortzen zan barku bat, ta geo bestia juten zan- hiru barko zien- geo bestia juten zan ta gu etortzen giñan handikan hogei eun honea. Han hamar euneko arraiakin, frexkuakin, ta eun bat eo zean, itsasuan. Osea lehorrin ta behar zenen, martxa.
Ta hola zazpi hillabete?
Bai. Eta dirua galdu nun.
Bai zea?
Bai. Diruba irabazten zala ta laun batek san zian, Villabonan hil zian bi launekin [..]. Dirua zea ta dirua zea! Dirua, &quot;que querian dinero, eran...y uno habia que tenía que sacar de la pobreza&quot;. Eta...dirua galdu nun. Ta berriz etorri, eta berriz zapatero ta fabrikan bertan hartu niñuen.
Mala letxe earrakin.
Bai, neska! Baiño...bizimou ona da.
