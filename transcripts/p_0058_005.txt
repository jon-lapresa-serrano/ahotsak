Behin garia eman, etxea eaman ezkeo, gure etxen beti asten behin eitten zan ogie, labesue. Bi bizitzako etxea zan ta biok labea sozio.
A bai?
Bai, ta...
Ta nun zeukezuen labea ?
Etxe ondon kanpon.
Kanpon?
Bai. Halaxe zan, bai.
Ta sozio iten zenduen?
Ez.
Sozio.
Ez, ez, bakoitzek beretzako, baiño labea sozio genduken. Haiek... ogie in, bakoitzek beretzako, bere gariekin bakoitzak ahal zona. Hortan ez giñen [metitzen] ezer. Uaiñ...
Ta ze itten zenduen ba... zer zan, bi basarrin o bi bizitzan arten pagautakoa labea?
Bai, bai, bi bizitzan arten.
Eta nun gordetzen zenuen etxea eamandako garie? kutxan?
Bai. Kutxa, jeneral kutxaa. Eta, bestela, lurren utzi ezkeo beti sague eo zerbait beti izaten da eta kutxan, ya seguru eoten zan.
Ogie zenek iten zun, amak?
Jeneal amak, bai. Ama izaten zan ogigillea.
Zenbat denborako ogia izaten zan?
Asten behin itten zan ogie gure etxen, zapatun jeneal, jayeako ogi biguna. Baiño etxen indako... labekin-ta ondo indako ogie zortzi egunen‘e arten jateko ondo eoten zan, e. Gero, erretakon, etxen armario zeak egoten zien, kajoi batzuk, oremahie esaten zion; han sartzen zan, itxi ta han ez zan ezen nobedadeik izaten, ez katuik ezta demonioik ez zan aillatzen hauntza.
