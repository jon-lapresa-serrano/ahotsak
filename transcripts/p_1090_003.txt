Eta eskolara nora jun ziñan zu?
Eskolara Elusure. Gu ibilli giñen eskolan Elusun, akordatzen naiz, berrogeta zazpi batera. Hamalau urtekuk eta xei urtekuk danak batera, maistra batekin, bai.
Eskola etxetikan bertan ez?
Bueno, etxetiken, ba gurera ba hogei minituko bidia. Eta gero ibilli nintzen Zumarran negu baten partikular, pixke-pixket zea eitteko, hamalau urtekin edo junda, bai.
Zenbat urterekin hasi ziñen eskolan Elosun?
Elusun? Xei urtekin. Bai. Xei-zazpi. Hortxe, bai. Ordun holaxe hasten zan.
Eta neska eta mutil danak batera?
Danak batera. Eta txiki ta haundi. Gure maistriek merituek zeuzken.
Noungoa zeukazuen maistra?
Guk prinzipal ibilli genduna zan Magdalena Vega zan izena eta zan naparra izetez, uste det, uste det Fitero aldekue zala, ez naiz ondo akordatzen.
Eta ze ikasten zendun?
Ba, Matematika prinzipal. Eta gero lekturak´e bai, baiña Matematika prinzipal, bai. Historia eta asko ez.
Eta dana erderaz?
Erderaz, erderaz, bai, bai, erderaz. Maistrie zan gaiñera erdelduna, erdeldun purua. Bai.
Errietarik eta ez zizuen itten?
Bai. Gu ez giñen zihero zuzenak´e, ta pixkat koskortutekuek eta alkarrekin, eta azken baten jarri zan, ezin aguentau izeten zun eta hiru-lau bat kalera ertetzen zittun.
Euskeraz hitz egitteagatik?
Ez, alkarrekin jolasten giñalako edo.
Baiño euskeraz hitz egiteagatikan...?
Ez, ez zun harek euskeraz ittearren, sekula ez. Gu hasi in giñen beste batekin, haure, akordu txikixe dauket harekin. Baiñe haure gogorra zan, harekin &quot;Cara al sol&quot; kantau te, haure gogorra zan.
Eta dotriña?
Dotriñie ematen zun apaizak. Aparte haure.
Eskolatik kanpora?
Bai. Eskolatik kanpoa. Ta apaize tokau zitzakun hola... militarra esateko modukua. Oso gogorra, bai.
Zer egin behar izaten zenduen, dotriña...
Dotriñie ikisi eta gero harek...
Zenbatero juten ziñeten?
Ez naiz ondo akordatzen, baiña astien bi aldiz edo. Eta gero ba galderak. Dotriñia ikisi in behar izeten zan, berko ikisi; harek galderak zorrotzak gero...
