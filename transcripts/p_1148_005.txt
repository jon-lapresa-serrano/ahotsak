Eta Gabonetan ta, atez ate kantatzen juten al ziñazten orain bezela?
Bai, kantatzen gendun, ta etxerik etxe, baserrik baserri, ta basarriyak urrutik eta ibiltzen giñan. Eta geo, ba, Santa Ageda egunian’e bai, Santa Ageda kantatzen’e bai ibiltzen giñan. Danian ibiltzen giñan.
Eta Gabonetan ta horrela, ze afari ta iten ziñuen?
Ba... Gabonetan, ba eiten gendun, oriyo aza aurrena, aurreneko platua, oriyo aza; eta geo bakaillua, ta intxaur-saltza. Ordun ez zan turroirik eta otxokuartoik; ez zan ordun turroirik, eta ez zan diruik eta etxian zeon gauza. Eta Gabonak earki pasatzen. Ni neskame eoten  nintzanian urtero-urtero Gabonetan etxea juten nitzan, urtero-urtero.
Ya gogua eukiko zendun familiya’re ikusteko?
Gustoa etxea, Gabonak etortzeko etxea juteko, ze gabonetan eta festetan bakarrik juten nitzan, urtian bitan bakarrik juten nintzan etxea Bilbotik.
Festetan. Eta festak noiz ziran ba?
Festiak? San Bernardo egunian, abuztuan, abuztuan hogeyan.
Ta ze moduzko festak eiten dia?
Oso, ba, baserriko kontuak. Ordun ez zan tanboliñik eta otxokuartoik; bazkaiak eta inbitauak, eta akabo; besteik ezer ez.
Baiña festa polita, ezta?
Bai, jateko. Astian ez zan jaten, ta jayetan ondo jaten zan, eta jateko poza.
