Gaur danetik dao, baiño ordun garbiketak itteko ta nola moldatzen ziñeten?
A! Eskuz! Ordun ez zeon besteik! Eskuekin dana garbi uzten gendun. Klase danetakua, oaintxe bezelaxe, klase danetaku erropi dana eskukin garbiu, eta…
Zorua eta nola garbitzen zenuen?
E?
Zorue nola garbitzen zenuen?
Zorue garbitzen gendun zeakin, eskobillekin,o  espartzukin o zeakin, urikin ta jaboikin. Ahal zan bezelaxe. Oin bezelako produktoik ez zeon, eta…
Izaten zenuen zepillun bat o zeoze, o…?
Zepillue bai, zepillue ibiltzen zan; baiña, oin bezela, baldosak eta zeak eta diferentik zin. Suelue, pasillo haundiyek eta, hanka azpiyen alanbri hartu, ta harekin jardutzen gendun guk zea itten; ta geo eman lustrie, ta geo atzea zepillo haundi bat hankapin hartu, ta harekin brillo ateatzen.
Lustrea ematen ziñuen?
Bai, lustria ematen giñun.
Ze lustre izaten zan?
Potek eta nola eoten zan lustria, oin’e eoten da pote zea batzutan lustria. Ta ordun, berriz, argizaye zan. Makillen punten argizayekin, harekin lelengoz, lelengo alanbrau, argizaye eman, ta geo atzetiken hankekin brillu ataa.
Argizaria zeakin ematen zan?
Makillakin. Eske makille zan, geo bi zea zeuzken, ta erdiyen sartzen zitzakon, tornillue lotzen zan, ta harekin ematen zitzakon. Bizimorue holaxe jun da guria.
