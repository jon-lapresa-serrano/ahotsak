Sukaldian argi elektrikua, bonbilla txikiren bat bai. Sukaldian bestela zer gehixago egoten zan? Mueblerik edo aparadorerik?
Bai. Armaixua. […]. Egoten zien bi armaixo. Eta gero suen gaiñien euen zer bat eindda, txapien gaiñien, han galdaraak, kobrezkuek eta, laruek, edarrie-ta, ure karrietako zer bat, ontzi bat, ez dakit ikusitta eukiko dozun.
Zelakua zan edarria? Zabala behian eta estua goixan?
Bai, goittik estua eta behera hola zabal. Eta ha zan metalezkua.
Baiña ha zuk ez zenduan erabiliko?
Ez. Aurretik, aurretik. Aurretik, bueno. Ez, gure amak eta ez.
Kobrezko galdarak zertarako erabiltzen ziren, dekoratzeko?
Bai, azkenien garbiketako bakarrik. Garbixek ikusi biher. Hantxe. Hamabostien behin edo garbittu ein biher hantxe eukitteko.
Eta sasoi baten zetarako erabiltzen ziren?
Ba ni akordau-akordau eitten naz, e, mortzillek-eta eitten zienien txarrixa hiltten zanien, gurien ure beroketako, beheko suen ure beroketako. Txintxiliz egoten zan, ez dakit akordauko jaten, holako katai bategaz egoten zan zera…
Gelatzua?.
Bai, gelatzue. Zeuk gehixao dakitzu nik baiño, hemen ez dot ikusi-ta. Baiña zerien, neure etxien ikusitta nao. Eta hori, txarrixa hiltten zanien ibiltten zan ha. Zela astie-ta zela euken.
Zela bazkaltzen zan, mahaixan jarri eta erdittik jaten zan, ala bakoitzak bere platera zeukan?
Hori leku batzuetan bai, baiña geurien ez. Gure amandriek jan be ez eben eingo, ez eben jango. Hola, batetik? Ez, ez, bakotxak bere platotik.
Orduan zer izeten zien, porzelanazkoak?
Harrizkuak-edo izengo die, oingotxe modukuek eozen. Esaten eben porzelanazkuak be, baiña kaskau eitten ziela eta ez dakit zer eitten ziela; ez, gurien harrizkuek egoten zien.
