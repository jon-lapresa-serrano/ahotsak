Misiuak-eta egoten ziren Usurbillen?
Bai, bai, honbre! Leiho danak jarri tela more kolorekua ta dana illun-illun-illunian jarri ta. Bueno! Sermoiak eta misiuak eta, bueno, bueno!
Sermoi bildurgarriak, ez?
Bai, dana bildurra. Dana pekatua ta dana bildurra.
Inpernua ta...
Dana, dana.
Eta orduan zer zan pekatu?
Galde zazu zer ez zan pekatu (barreak).
Dana pekatu orduan, dana.
Zan beste jangoiko bat, mekauben la puñeta. Ze parrek ingo zittun harrek goitikan hori ikusten zunian. &quot;Ni ez nak hoi&quot;, esango zun, &quot;ni ez nak hoi&quot;.
Eta pentsatzen det zuek libreago ibiliko ziñatela emakumiak baiño.
Bai. Guk ez gendun, ez giñan alkarrekin, gutxi ibiltzen giñan. Neska-mutillak ez giñan asko ibiltzen gure garaiyean. Gu &quot;por libre&quot; beti.
Pekatu zan eta.
Bai ba. Honbre. Guk oilluak harrapatu ta geo aingirak harrapatu ta elizaa eaman eta... Bueno! Kastigatuta aldarea eaman han paretean jartzea ta. Ni bosterditan eta bost urte ta erdikin hasi nitzan monagillo seitako mezetan, e. Ta seitako meza lagundu eta geo estudiatzea zortzietako trena arte. Ttiki-ttikitatik.
