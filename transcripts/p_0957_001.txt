Lehen esan dezu, mendiz haruzti ta mendiz honuzti zeren baserrik. Ze mendik banatzen dittu?
Bai, eske mendik, ba, gure basarriti, Etxetxikiti, hola mendi bat dao eta haren atzekalden dare hiru basarri. Eta harek… “mendiz atzekok” esaten dieu beti.
Ze mendik banatzen dittu? Ze izen du mendi horrek?
Bueno, guk esaten diou “Zumorretako” mendiya o…
Nola?
Zumakortako mendiya, zeati Zumakorta Etxetxikiti gora bi basarriko etxia da eta handi gora dao mendi hori. Osea… Guk beste…
Eta Agiñako etxe danak Zumarragaa…?
Ez, ez, oin arte ez. Oin bai, e? Baiña lehen zeren: gure etxia, Zumakorta biyek eta Txerrengua zan mendiz haruzti zeona, bat. Eta bi Azkoitikoak zian. Hiru basarri zeren mendiz atzetik.
Zein zian Azkoitikok?
Ba, Mandabitta ta Arkidi. Eta hemendikok zian, Abendañoti hasten zan, Abendaño… Agiña dana Azkoiti. Hau dana Azkoitiko partia zan. Ta gero, oin dala zenbat urte ez dakit, ez naiz akordatzen, baiña urte batzuk badia aldau giñela Zumarragaa danok, e. Zumarragak hartu zon hau, barrioa dana Zumarragak hartu zon.
Aurretik Azkoiti, ordun.
Aurreti Azkoitia, baiña gu ez, e? Gu beti  Zumarragakok. Nik esaten diet  beti Zumarragakok izan geala gu. Jaio Zumarragako parten, bautizau Azkoitiko parten… eske xelebre xamarra.
Garai baten izaten zien auzok bitan banatzen zienak.
Bai, bai, hemen´e hala zian, bitta banatzen zian. Auzua bitta banauta zeon. Pentsau, Abendañoti… hemendi harutz goazela, Abendaño. Handi gure etxera dao, ba, bost miñutuko bidia. Eta guria zan Zumarraga eta bestia zan Azkoiti. Baiña errekek erabaitzen zon, e? Errekez honuzti Azkoitikua zan eta haruzti Zumarragakoa.
