Baserrian bertan jotzen zun panderoa. Bere gauzak iten [zun] eta irrintziak´e bai ta. Baiño hori beak beti esaten zun Araotzen. Araotzen bea saiatu zan asko astuakin juten zanian mendi batetik… herri batetik bestera menditik juten omen zan astuakin. Eta han, bakar-bakarrik, mendian, irrintziak jo ta ke, irrintziak. Eta bere itzalakin dantza. Eta hola.
Hola ikasi eben?
Hola ikasi zun. Hola ikasi zun. Eta gero hemen Donostin, ba, jendeak entzuten […]. Zea, Trinidadeko Enparantzan, urtero-urtero, estropada bukatu eta gero, jendia bazkaltzera, eta bazkaldu eta gero Trinidadeko Enparantzara, txapelketak ikustera. Eta beti… trikitixen txapelketak. Eta beti ama txapelduna gelditzen zan. Beti. Beti txapelduna. Amen irrintziak zoragarriak. Eta bat badaka iñork ez duna iten. Ez dakit entzun dezun zuk. Nik ez dakit nola esaten zun: “Heldu, heldu, heldu, heldu aurreko neska gazte horri gerri-gerri-gerritik eta gero pixkat beheroxiotik”.
Bai, hori irakurrita daukat.
Bai? Bueno! Irrintzi horrekin txoratuta gelditzen zian jende guztia. Txoratuta, e!, jende guztia. Bai.
Bai, gaiñera, bazeukan bere puntu  berde… hola… txispa hori.
Noski baietz! Jolin! “Amona berde” deitzen zioten askotan. Zu “amona berde” zea, e? Deitzen ziyoten askotan. Bai. Ordun nere amak… nola esaten da? Xabier Letekin… Xabier Lete, gogoatzen zea?
Bai, bai.
Bueno, Xabier Lete… Ama `Goizaldi´n sartu zen. `Goizaldi´tik deitu zioten eta Xabier Leten emaztea `Goizaldi´n dantza iten zun, Lurdes Iriondo. Lurdes Iriondo. Eta hoiek ezkondu zien ta, bueno, oso lagun onak izan zien amakin. Danak lagun onak. Bai.
