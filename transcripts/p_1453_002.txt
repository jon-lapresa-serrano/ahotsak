Oseake aitta Urraburukua eta ama Mendikua. Eta eskolara zu nora joan ziñan? Hemen kalian, ala...?
G: Bai, kalian be bai, Don Fruktuosokin zerien, hor, Santa Mariñan. Eta Maristetan.
Maristetan be bai, zure denporako mutikotan Maristak baziran Oñatin?
G: Bai, bai, hemen egozen.
Fruktuoso zein zan? Elias zan? Gero Agustiñuen aitta izan zana, agustiñua... Padre Eliasen aitta izan zan, ezta?
G: Bai.
Eta harekin Santa Mariñan. Eta gero Maristetan nun, Unibersidadian?
G: Unibersidadian, hor ibilli nintzan.
Eta zuek, eskolan, nun?
A: Ni leheningo Olabarretan, eta gero Santa Mariñan eta gero Maristetan.
A, oseake zure  antzera. Olabarretan zein zan maixua orduan?
A: Orduan Jose Julian Enparanza.
Nungua?
A: Bertako semia zan, Olabarretakua.
Zein baserrittakua?
A: Bueno, eliza kontran dauena, Sankristau eta danak itten zittuan harek.
Zein, ha... Komenientzietxea esaten xakona ala...?
A: Bai, Komenientzietxia  besta bat zan.
Ze izen dako etxe harek, Sakristauenak?
A: Maixuen Etxia, eztakit, Jurgiñen onduan illaran dauena. Elizien kontran dauena. Itten eben harek Sankristau eta maixu.
Eta Santa Mariñan?
A: Santa Mariñan Fruktuoso.
Oseake Gregorio moduan, Fruktuosokin. Eta Maristetan?
A: Maristetan euki ninttuan hiru klasetan, hiru maixu. Bat Antzuolarra zan eta bestia, azkenian komerziuan, Don Ildefonso, eta gero azkenian Fruktuoso, frantsesa, buru luze bat zan; hantxe batxilleratu ninttuan 7-8 bat hillabete eta gero lanera urten bihar.
