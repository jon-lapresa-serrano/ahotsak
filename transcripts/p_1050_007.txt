Ermittia esan dozu, Santa Engracia. Mezarik-eta eitten zan?
Ez, ez, holako zer bat zan, santutxua zan.
Bertako jai egunian edo?
Ez, ez. Ez zeukan, hori ez zan zelebratzen. Zaukan..., jentiak botatzen zeban dirua eta kredua errezau ta, garitxuendako, garitxuak kentzen ziela. Han erriela bota, eta eztakit zenbat errezau, hiru aittaguria errezau eta garitxuak zera eitteko, garitxuak desaparezitzeko.
Zeri esaten dotsazu garitxuak?
Emaztea: “Verruga”.
Orduan ohitturia edo siniskeria hori zan?
Bai, holaxe zan...
Emaztea: “Supersticiones”.
Erriala bota, errezau eta trote. Zaukan halako zer bat, zepillua barruan, eta han eskua sartzeko lekua zeuan eta zepilluandako zera ta. Eta santia, Santa Engrazia, oiñ hori Santamaiñan dao, nubaitten, eztakitt nun baiña Santamaiñan dao, ganbaran ala nun. Santa Engracia.
