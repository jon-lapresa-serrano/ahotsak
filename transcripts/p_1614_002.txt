Eta baserriko bizimodue eitten zenduen? Baserritik bizi ziñeten?
Basarrittikan... bueno, gurien basarrittikan bakarrik etzan bizi, gurian errota ta panadeie zien zeak. Gero basarrie, basarri txikixe zan ta han jardutzen genun. Hamar senide giñan ta ni gaztena. Ta gero, ba, handikan ahal zunak ahal zun lekura erten ber lanea.
Ogie-ta eitten zenduen?
Ogie? Bai, asko. Nik panadero jardun nun hemezortzi urte arte etxin, hamabi urtekin hasitta. Eskolara hasi nitzen sei urtekin ta hamabi urtekin eskolatik geldiu. Nola anai bat soldau jun zan Afrikaa, ta geo haren lekure sartu in ber nun panadeira. Dana etxekuk eitten giñun. Geo morroie´re egoten zan zean, Landakandan, artin, pentseizu, bertakuk asko giñan, baiña gero ezkontzen hasi zienin batzuk, ba... Martitten sakristau daona´re gurin morroe egondakue da. Haure nere lehengusue da, haure nere anai bat bezela izendakua, alkarrekin lo asko in giñun. Haure gurin egon zan, ba, aurrena morroi; gero, berriz, gurien apopillo egonaz lanea hasi zan kalea, ta zazpi urte edo pasau zittun gurin. Ta ordun, badakizu, senide asko ta ohiek gutxi zin ta bakoitze biñaka lo itten giñun ohien ta &quot;Sakristauak&quot; eta nik lo asko in giñun alkarrekin.
